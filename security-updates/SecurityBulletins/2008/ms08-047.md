---
TOCTitle: 'MS08-047'
Title: 'Bollettino Microsoft sulla sicurezza MS08-047 - Importante'
ms:assetid: 'ms08-047'
ms:contentKeyID: 61240336
ms:mtpsurl: 'https://technet.microsoft.com/it-IT/library/ms08-047(v=Security.10)'
author: SharonSears
ms.author: SharonSears
---

Security Bulletin

Bollettino Microsoft sulla sicurezza MS08-047 - Importante
==========================================================

Una vulnerabilità legata all'elaborazione dei criteri IPsec può consentire l'intercettazione di informazioni personali (953733)
-------------------------------------------------------------------------------------------------------------------------------

Data di pubblicazione: martedì 12 agosto 2008 | Aggiornamento: mercoledì 13 agosto 2008

**Versione:** 1.1

### Informazioni generali

#### Riepilogo

Questo aggiornamento risolve una vulnerabilità segnalata privatamente a Microsoft e legata al modo in cui vengono applicate in Windows alcune regole di Internet Protocol Security (IPsec). Questa vulnerabilità può indurre i sistemi a ignorare i criteri IPsec e a trasmettere il traffico di rete sotto forma di testo non crittografato. Ciò può portare alla divulgazione in rete di informazioni che dovrebbero essere crittografate e può consentire a un utente malintenzionato, che intercetti il traffico di rete, di visualizzare e modificare il contenuto di tale traffico. Si noti che questa vulnerabilità non consente di eseguire codice direttamente o di acquisire diritti utente più elevati, ma potrebbe essere utilizzata per raccogliere informazioni utili al fine di compromettere ulteriormente il sistema o la rete interessati.

Questo aggiornamento è considerato di livello importante per tutte le versioni supportate di Windows Vista e Windows Server 2008. Per ulteriori informazioni, vedere la sottosezione **Software interessato e Software non interessato** nella presente sezione**.**

L'aggiornamento per la protezione risolve la vulnerabilità assicurando che le regole IPsec siano elaborate in modo appropriato. Per ulteriori informazioni sulla vulnerabilità, vedere la sottosezione Domande frequenti per la specifica voce della vulnerabilità nella sezione **Informazioni sulle vulnerabilità**.

**Raccomandazione.** Microsoft consiglia di installare l'aggiornamento quanto prima.

**Problemi noti.** Nessuno

#### Software interessato e Software non interessato

Il seguente software è stato sottoposto a test per determinare quali versioni o edizioni siano interessate. Le altre versioni o edizioni non sono interessate dalla vulnerabilità o sono al termine del ciclo di vita del supporto. Per informazioni sulla disponibilità del supporto per la versione o l'edizione del software in uso, visitare il [sito Web Ciclo di vita del supporto Microsoft](http://go.microsoft.com/fwlink/?linkid=21742).

**Software interessato**

| Sistema operativo                                                                                                                                                     | Livello massimo di impatto sulla protezione | Livello di gravità aggregato | Bollettini sostituiti da questo aggiornamento |
|-----------------------------------------------------------------------------------------------------------------------------------------------------------------------|---------------------------------------------|------------------------------|-----------------------------------------------|
| [Windows Vista e Windows Vista Service Pack 1](http://www.microsoft.com/downloads/details.aspx?familyid=3f21a8a2-9861-4fef-9d1e-caf5f7822c1a)                         | Intercettazione di informazioni personali   | Importante                   | Nessuno                                       |
| [Windows Vista x64 Edition e Windows Vista x64 Edition Service Pack 1](http://www.microsoft.com/downloads/details.aspx?familyid=aa04a754-fbfb-42a7-89d2-14373e3f4742) | Intercettazione di informazioni personali   | Importante                   | Nessuno                                       |
| [Windows Server 2008 per sistemi a 32 bit](http://www.microsoft.com/downloads/details.aspx?familyid=c3363df6-39dc-4910-9ce5-66553155378e)\*                           | Intercettazione di informazioni personali   | Importante                   | Nessuno                                       |
| [Windows Server 2008 per sistemi x64](http://www.microsoft.com/downloads/details.aspx?familyid=39dd1722-412b-469d-a475-b6513764838c)\*                                | Intercettazione di informazioni personali   | Importante                   | Nessuno                                       |
| [Windows Server 2008 per sistemi basati su Itanium](http://www.microsoft.com/downloads/details.aspx?familyid=e9c6cd46-30ad-46ee-9c8b-d0b446e660c4)                    | Intercettazione di informazioni personali   | Importante                   | Nessuno                                       |

**\*Sono interessate le installazione di Windows Server 2008 con opzione Server Core.** Per le edizioni supportate di Windows Server 2008, a questo aggiornamento si applica il medesimo livello di gravità indipendentemente dal fatto che l'installazione sia stata effettuata usando l'opzione Server Core o meno. Per ulteriori informazioni su questa opzione di installazione, vedere [Server Core](http://msdn.microsoft.com/it-it/library/ms723891(vs.85).aspx). Si noti che l'opzione di installazione di Server Core non è disponibile per alcune edizioni di Windows Server 2008; vedere [Compare Server Core Installation Options](http://www.microsoft.com/windowsserver2008/en/us/compare-core-installation.aspx).

**Software non interessato**

| Sistema operativo                                                                                                     |
|-----------------------------------------------------------------------------------------------------------------------|
| Windows 2000 Service Pack 4                                                                                           |
| Windows XP Service Pack 2 e Windows XP Service Pack 3                                                                 |
| Windows XP Professional x64 Edition e Windows XP Professional x64 Edition Service Pack 2                              |
| Windows Server 2003 Service Pack 1 e Windows Server 2003 Service Pack 2                                               |
| Windows Server 2003 x64 Edition e Windows Server 2003 x64 Edition Service Pack 2                                      |
| Windows Server 2003 con SP1 per sistemi basati su Itanium e Windows Server 2003 con SP2 per sistemi basati su Itanium |

Domande frequenti sull'aggiornamento per la protezione
------------------------------------------------------

<span></span>
**Dove si trova la sezione Informazioni sui file?**  
La sezione Informazioni sui file è disponibile nell'[articolo della Microsoft Knowledge Base 953733](http://support.microsoft.com/kb/953733).

**Se si utilizza una versione precedente del software discusso nel presente bollettino, che cosa è necessario fare?**  
I prodotti software elencati in questo bollettino sono stati sottoposti a test per determinare quali versioni sono interessate dalla vulnerabilità. Le altre versioni sono al termine del ciclo di vita del supporto. Per informazioni sulla disponibilità del supporto per la versione del software in uso, visitare il [sito Web Ciclo di vita del supporto Microsoft](http://go.microsoft.com/fwlink/?linkid=21742).

Per evitare di esporre i propri sistemi a potenziali vulnerabilità, si raccomanda ai clienti che utilizzano versioni precedenti del software di eseguire quanto prima la migrazione a versioni supportate. Per ulteriori informazioni sul ciclo di vita dei prodotti Windows, visitare il sito Web [Ciclo di vita del supporto Microsoft](http://go.microsoft.com/fwlink/?linkid=21742). Per ulteriori informazioni sul periodo di supporto esteso per gli aggiornamenti per la protezione di queste versioni o edizioni del software, visitare il sito Web del [Servizio Supporto Tecnico Clienti Microsoft](http://go.microsoft.com/fwlink/?linkid=33328).

I clienti che hanno ancora la necessità di servizi di supporto per versioni precedenti sono invitati a contattare il loro rappresentante del team Microsoft, il responsabile tecnico dei rapporti con i clienti oppure il rappresentante del partner Microsoft appropriato per informazioni sui servizi di supporto personalizzati. I clienti che non dispongono di un contratto Alliance, Premier o Authorized possono contattare le filiali Microsoft locali. Per informazioni sui contatti, visitare il [sito Web Microsoft Worldwide](http://go.microsoft.com/fwlink/?linkid=33329), selezionare il Paese desiderato e fare clic su **Go** per visualizzare un elenco di numeri telefonici. Quando si effettua la chiamata, richiedere di parlare con il responsabile locale delle vendite per i servizi di supporto Premier. Per ulteriori informazioni, vedere le [domande frequenti sul ciclo di vita del supporto per i sistemi operativi Windows](http://go.microsoft.com/fwlink/?linkid=33330).

### Informazioni sulle vulnerabilità

Livelli di gravità e identificatori della vulnerabilità
-------------------------------------------------------

<span></span>
 
<table style="border:1px solid black;">
<caption>Livelli di gravità delle vulnerabilità e livello massimo di impatto sulla protezione per il software interessato</caption>
<thead>
<tr class="header">
<th style="border:1px solid black;" >Software interessato</th>
<th style="border:1px solid black;" >Vulnerabilità relativa all'intercettazione di informazioni personali legata all'elaborazione dei criteri IPsec - CVE-2008-2246</th>
<th style="border:1px solid black;" >Livello di gravità aggregato</th>
</tr>
</thead>
<tbody>
<tr class="odd">
<td style="border:1px solid black;">Windows Vista e Windows Vista Service Pack 1</td>
<td style="border:1px solid black;"><strong>Importante</strong><br />
Intercettazione di informazioni personali</td>
<td style="border:1px solid black;"><strong>Importante</strong></td>
</tr>
<tr class="even">
<td style="border:1px solid black;">Windows Vista x64 Edition e Windows Vista x64 Edition Service Pack 1</td>
<td style="border:1px solid black;"><strong>Importante</strong><br />
Intercettazione di informazioni personali</td>
<td style="border:1px solid black;"><strong>Importante</strong></td>
</tr>
<tr class="odd">
<td style="border:1px solid black;">Windows Server 2008 per sistemi a 32 bit</td>
<td style="border:1px solid black;"><strong>Importante</strong><br />
Intercettazione di informazioni personali</td>
<td style="border:1px solid black;"><strong>Importante</strong></td>
</tr>
<tr class="even">
<td style="border:1px solid black;">Windows Server 2008 per sistemi x64</td>
<td style="border:1px solid black;"><strong>Importante</strong><br />
Intercettazione di informazioni personali</td>
<td style="border:1px solid black;"><strong>Importante</strong></td>
</tr>
<tr class="odd">
<td style="border:1px solid black;">Windows Server 2008 per sistemi basati su Itanium</td>
<td style="border:1px solid black;"><strong>Importante</strong><br />
Intercettazione di informazioni personali</td>
<td style="border:1px solid black;"><strong>Importante</strong></td>
</tr>
</tbody>
</table>
  
Vulnerabilità relativa all'intercettazione di informazioni personali legata all'elaborazione dei criteri IPsec - CVE-2008-2246  
------------------------------------------------------------------------------------------------------------------------------
  
<span></span>
Una vulnerabilità legata all'intercettazione di informazioni personali è stata riscontrata nel modo in cui i criteri IPsec vengono importati nei domini di Windows Server 2008 dai domini di Windows Server 2003. Questa vulnerabilità può indurre i sistemi a ignorare i criteri IPsec e a trasmettere il traffico di rete sotto forma di testo non crittografato. Ciò può portare alla divulgazione in rete di informazioni che dovrebbero essere crittografate e può consentire a un utente malintenzionato, che intercetti il traffico di rete, di visualizzare e modificare il contenuto di tale traffico. Si noti che questa vulnerabilità non consente di eseguire codice direttamente o di acquisire diritti utente più elevati, ma potrebbe essere utilizzata per raccogliere informazioni utili al fine di compromettere ulteriormente il sistema interessato.
  
Per visualizzare questa vulnerabilità come voce standard nell'elenco CVE, vedere il codice [CVE-2008-2246](http://www.cve.mitre.org/cgi-bin/cvename.cgi?name=cve-2008-2246).
  
#### Fattori attenuanti della vulnerabilità relativa all'intercettazione di informazioni personali legata all'elaborazione dei criteri IPsec - CVE-2008-2246
  
Per fattore attenuante si intende un'impostazione, una configurazione comune o una procedura consigliata generica esistente in uno stato predefinito in grado di ridurre la gravità nello sfruttamento di una vulnerabilità. I seguenti fattori attenuanti possono essere utili per l'utente:
  
-   In Windows Vista e Windows Server 2008 la regola di risposta predefinita non viene attivata automaticamente. La regola di risposta predefinita viene attivata automaticamente solo quando si crea un criterio IPsec utilizzando delle versioni di Windows precedenti a Windows Vista e Windows Server 2008.
  
#### Soluzioni alternative per la vulnerabilità relativa all'intercettazione di informazioni personali legata all'elaborazione dei criteri IPsec - CVE-2008-2246
  
Per soluzione alternativa si intende un'impostazione o una modifica nella configurazione che non elimina la vulnerabilità sottostante, ma consente di bloccare gli attacchi noti prima di applicare l'aggiornamento. Microsoft ha verificato le seguenti soluzioni alternative e segnala nel corso della discussione se tali soluzioni riducono la funzionalità:
  
-   Non selezionare la regola di risposta predefinita durante la creazione di criteri IPsec oppure deselezionarla dall'elenco dei criteri esistenti. Questa regola non è infatti più valida in Windows Vista e Windows Server 2008 ed è applicabile solo nelle versioni precedenti di Windows. Per emulare la regola in Windows Vista e Windows Server 2008, fare riferimento all'[articolo della Microsoft Knowledge Base 942964](http://support.microsoft.com/kb/942964/).
  
#### Domande frequenti sulla vulnerabilità relativa all'intercettazione di informazioni personali legata all'elaborazione dei criteri IPsec - CVE-2008-2246
  
**Qual è la portata o l'impatto di questa vulnerabilità?**    
Questa vulnerabilità riguarda l'intercettazione di informazioni personali. Sfruttando questa vulnerabilità, un utente malintenzionato potrebbe leggere il contenuto del traffico di rete che dovrebbe essere invece codificato. Si noti che questa vulnerabilità non consente di eseguire codice direttamente o di acquisire diritti utente più elevati, ma potrebbe essere utilizzata per raccogliere informazioni utili al fine di compromettere ulteriormente il sistema interessato.
  
**Quali sono le cause di questa vulnerabilità?**    
La vulnerabilità deriva da un errore che si verifica quando i criteri IPsec predefiniti vengono importati da un dominio di Windows Server 2003 a un dominio di Windows Server 2008. In determinate circostanze questo errore può far sì che tutte le regole IPsec vengano ignorate.
  
**Che cosa significa IPsec?**    
Internet Protocol Security (IPsec) è una struttura di standard aperti che intende assicurare una comunicazione privata sicura su reti Internet Protocol (IP) attraverso l'uso di servizi di protezione crittografici. Il gruppo di lavoro Internet Engineering Task Force (IETF) IPsec definisce gli standard IPsec.
  
IPsec è una indicazione a lungo termine per assicurare una connessione in rete protetta. Fornisce una protezione potente e completa contro gli attacchi privati alla rete e a Internet. I soli computer che devono essere a conoscenza della protezione IPsec sono il mittente e il ricevitore della comunicazione. IPsec consente di proteggere le comunicazioni che avvengono tra gruppi di lavoro, computer di rete locali, client e server di dominio, filiali (che potrebbero essere fisicamente remote), extranet e client mobili. Per ulteriori informazioni su IPsec, visitare il seguente [sito Web Microsoft](http://www.microsoft.com/technet/network/ipsec/ipsecfaq.mspx).
  
**A quali attacchi viene esposto il sistema a causa di questa vulnerabilità?**    
Sfruttando questa vulnerabilità, un utente malintenzionato potrebbe visualizzare sotto forma di testo non crittografato il traffico di rete che avrebbe dovuto essere crittografato, riuscendo in alcuni casi a modificarlo.
  
**In quale modo un utente malintenzionato può sfruttare questa vulnerabilità?**    
Questo vulnerabilità può provocare il malfunzionamento di una funzione di protezione. Per sfruttare questo problema un utente malintenzionato deve tenere costantemente monitorato il traffico di rete. L'utente malintenzionato può in questo caso leggere e in taluni casi anche modificare il contenuto del traffico di rete. In circostanze normali i criteri IPsec proteggono il traffico dall'intercettazione, crittografandone il contenuto. Un utente malintenzionato non è in grado di provocare tale situazione, se prima non ha ottenuto le autorizzazioni amministrative necessarie per accedere al controller di dominio. In caso contrario deve aspettare che un amministratore configuri erroneamente il set di regole IPsec facendo sì che le informazioni vengano trasmesse non crittografate.
  
**Quali sono i sistemi principalmente interessati da questa vulnerabilità?**    
I sistemi più esposti sono le workstation di Windows Vista e i server di Windows Server 2008 che hanno adottato i criteri IPsec che risiedono in un dominio di Windows Server 2008 aggiornato da un dominio di Windows Server 2003.
  
**Quali sono gli scopi dell'aggiornamento?**    
L'aggiornamento risolve la vulnerabilità assicurando che le regole IPsec siano elaborate in modo appropriato.
  
**Al momento del rilascio di questo bollettino le informazioni sulla vulnerabilità erano disponibili pubblicamente?**    
No. Microsoft ha ricevuto informazioni sulla vulnerabilità da fonti private. Secondo le informazioni in possesso di Microsoft, al momento della pubblicazione del presente bollettino l'esistenza di questa vulnerabilità non era stata ancora divulgata pubblicamente.
  
**Al momento del rilascio di questo bollettino erano già stati segnalati attacchi basati sullo sfruttamento di questa vulnerabilità?**    
No. Al momento della pubblicazione del presente bollettino, Microsoft non aveva ricevuto alcuna segnalazione in merito allo sfruttamento di questa vulnerabilità a scopo di attacco, né dell'esistenza di un codice di prova pubblicato.
  
### Informazioni sull'aggiornamento
  
Strumenti e informazioni sul rilevamento e sulla distribuzione  
--------------------------------------------------------------
  
<span></span>
Gestione del software e degli aggiornamenti per la protezione necessari per la distribuzione su server, desktop e sistemi portatili dell'organizzazione. Per ulteriori informazioni, vedere il sito Web [TechNet Update Management Center](http://technet.microsoft.com/it-it/updatemanagement/default.aspx). Nel [sito Web Sicurezza di Microsoft TechNet](http://technet.microsoft.com/it-it/security/default.aspx) sono disponibili ulteriori informazioni sulla protezione e la sicurezza dei prodotti Microsoft.
  
Gli aggiornamenti per la protezione sono disponibili da [Microsoft Update](http://update.microsoft.com/microsoftupdate/v6/default.aspx?ln=it-it), [Windows Update](http://www.update.microsoft.com/microsoftupdate/v6/default.aspx?ln=it-it) e [Office Update.](http://office.microsoft.com/it-it/downloads/default.aspx) Gli aggiornamenti per la protezione sono anche disponibili nell'[Area download Microsoft](http://www.microsoft.com/downloads/results.aspx?displaylang=it&freetext=security%20update) ed è possibile individuarli in modo semplice eseguendo una ricerca con la parola chiave "aggiornamento per la protezione".
  
Infine, gli aggiornamenti per la protezione possono essere scaricati dal [catalogo di Microsoft Update](http://go.microsoft.com/fwlink/?linkid=96155). Il catalogo di Microsoft Update è uno strumento che consente di eseguire ricerche, disponibile tramite Windows Update e Microsoft Update, che comprende aggiornamenti per la protezione, driver e service pack. Se si cerca in base al numero del bollettino sulla sicurezza (ad esempio, "MS07-036"), è possibile aggiungere tutti gli aggiornamenti applicabili al carrello (inclusi aggiornamenti in lingue diverse) e scaricarli nella cartella specificata. Per ulteriori informazioni sul catalogo di Microsoft Update, vedere le [domande frequenti sul catalogo di Microsoft Update](http://go.microsoft.com/fwlink/?linkid=97900).
  
**Informazioni sul rilevamento e sulla distribuzione**
  
Per gli aggiornamenti per la protezione di questo mese Microsoft ha fornito informazioni sul rilevamento e sulla distribuzione. Tali informazioni consentono inoltre ai professionisti IT di apprendere come utilizzare diversi strumenti per distribuire gli aggiornamenti per la protezione, quali Windows Update, Microsoft Update, Office Update, Microsoft Baseline Security Analyzer (MBSA), Office Detection Tool, Microsoft Systems Management Server (SMS) ed Extended Security Update Inventory Tool. Per ulteriori informazioni, vedere l'[articolo della Microsoft Knowledge Base 910723](http://support.microsoft.com/kb/910723/it).
  
**Microsoft Baseline Security Analyzer**
  
Microsoft Baseline Security Analyzer (MBSA) consente di eseguire la scansione di sistemi locali e remoti, al fine di rilevare eventuali aggiornamenti di protezione mancanti, nonché i più comuni errori di configurazione della protezione. Per ulteriori informazioni su MBSA, visitare il sito [Microsoft Baseline Security Analyzer](http://technet.microsoft.com/it-it/security/cc184924.aspx).
  
La seguente tabella contiene le informazioni di riepilogo sul rilevamento MBSA dell'aggiornamento per la protezione.
  
| Software                                                             | MBSA 2.1 |  
|----------------------------------------------------------------------|----------|  
| Windows Vista e Windows Vista Service Pack 1                         | No       |  
| Windows Vista x64 Edition e Windows Vista x64 Edition Service Pack 1 | No       |  
| Windows Server 2008 per sistemi a 32 bit                             | No       |  
| Windows Server 2008 per sistemi x64                                  | No       |  
| Windows Server 2008 per sistemi basati su Itanium                    | No       |
  
Per ulteriori informazioni su MBSA 2.1, vedere [Domande frequenti su MBSA 2.1](http://www.microsoft.com/technet/security/tools/mbsa2/qa.mspx).
  
**Windows Server Update Services**
  
Utilizzando Windows Server Update Services (WSUS), gli amministratori possono eseguire la distribuzione dei più recenti aggiornamenti critici e per la protezione nei sistemi operativi Windows 2000 e versioni successive, Office XP e versioni successive, Exchange Server 2003 e SQL Server 2000. Per ulteriori informazioni su come eseguire la distribuzione di questo aggiornamento per la protezione con Windows Server Update Services, visitare il [sito Web Windows Server Update Services](http://technet.microsoft.com/it-it/wsus/bb466208.aspx).
  
**Systems Management Server**
  
La seguente tabella contiene le informazioni di riepilogo sul rilevamento SMS e sulla distribuzione dell'aggiornamento per la protezione.
  
| Software                                          | SMS 2.0 | SMS 2003 con SUSFP | SMS 2003 con ITMU                                                         | Configuration Manager 2007 |  
|---------------------------------------------------|---------|--------------------|---------------------------------------------------------------------------|----------------------------|  
| Windows Vista                                     | No      | No                 | Vedere **Nota su Windows** **Vista** **e Windows Server 2008** di seguito | No                         |  
| Windows Vista x64 Edition                         | No      | No                 | Vedere **Nota su Windows** **Vista** **e Windows Server 2008** di seguito | No                         |  
| Windows Server 2008 per sistemi a 32 bit          | No      | No                 | Vedere **Nota su Windows** **Vista** **e Windows Server 2008** di seguito | No                         |  
| Windows Server 2008 per sistemi x64               | No      | No                 | Vedere **Nota su Windows** **Vista** **e Windows Server 2008** di seguito | No                         |  
| Windows Server 2008 per sistemi basati su Itanium | No      | No                 | Vedere **Nota su Windows** **Vista** **e Windows Server 2008** di seguito | No                         |
  
Per SMS 2.0 e SMS 2003, è possibile utilizzare SMS SUS Feature Pack (SUSFP), che comprende Security Update Inventory Tool (SUIT), per rilevare gli aggiornamenti per la protezione. Vedere anche i [download per Systems Management Server 2.0](http://technet.microsoft.com/it-it/sms/bb676799.aspx).
  
SMS 2003 Inventory Tool for Microsoft Updates (ITMU) può essere utilizzato in SMS 2003 per il rilevamento tramite SMS degli aggiornamenti per la protezione disponibili in [Microsoft Update](http://update.microsoft.com/microsoftupdate/v6/default.aspx?ln=it-it) e supportati da [Windows Server Update Services](http://technet.microsoft.com/it-it/wsus/bb466208.aspx). Per ulteriori informazioni su SMS 2003 ITMU, vedere [SMS 2003 Inventory Tool for Microsoft Updates.](http://technet.microsoft.com/it-it/sms/bb676783.aspx) SMS 2003 può identificare gli aggiornamenti necessari per le applicazioni di Microsoft Office anche tramite Microsoft Office Inventory Tool. Per ulteriori informazioni su Office Inventory Tool e gli altri strumenti di analisi, vedere [SMS 2003 Software Update Scanning Tools](http://technet.microsoft.com/it-it/sms/bb676786.aspx). Vedere anche i [download per Systems Management Server 2003](http://technet.microsoft.com/it-it/sms/bb676766.aspx).
  
System Center Configuration Manager 2007 utilizza WSUS 3.0 per il rilevamento degli aggiornamenti. Per ulteriori informazioni sulla Gestione aggiornamenti software di Configuration Manager 2007, visitare [System Center Configuration Manager 2007](http://technet.microsoft.com/it-it/library/bb735860.aspx).
  
**Nota su Windows** **Vista** **e Windows Server 2008** Microsoft Systems Management Server 2003 con Service Pack 3 include il supporto per la gestione in Windows Vista e Windows Server 2008.
  
Per ulteriori informazioni su SMS, visitare il [sito Web SMS](http://www.microsoft.com/italy/server/smserver/default.mspx).
  
Per ulteriori informazioni, vedere l'[articolo della Microsoft Knowledge Base 910723](http://support.microsoft.com/kb/910723/it): Elenco di riepilogo degli articoli mensili relativi alle informazioni sul rilevamento e sulla distribuzione.
  
Distribuzione dell'aggiornamento per la protezione  
--------------------------------------------------
  
<span></span>
**Software interessato**
  
Per informazioni sull'aggiornamento per la protezione specifico per il software interessato, fare clic sul collegamento corrispondente:
  
#### Windows Vista (tutte le edizioni)
  
**Tabella di riferimento**
  
La seguente tabella contiene le informazioni relative all'aggiornamento per la protezione per questo software. Per ulteriori informazioni, consultare la sottosezione **Informazioni per la distribuzione** di questa sezione.

 
<table style="border:1px solid black;">
<tbody>
<tr class="odd">
<td style="border:1px solid black;"><strong>Disponibilità nei service pack futuri</strong></td>
<td style="border:1px solid black;">L'aggiornamento per il problema illustrato verrà incluso in un service pack o rollup di aggiornamento futuro</td>
</tr>
<tr class="even">
<td style="border:1px solid black;"><strong>Distribuzione</strong></td>
<td style="border:1px solid black;"></td>
</tr>
<tr class="odd">
<td style="border:1px solid black;">Installazione senza intervento dell'utente</td>
<td style="border:1px solid black;">Per tutte le edizioni a 32 bit supportate di Windows Vista:<br />
Windows6.0-KB953733-x86 /quiet<br />
<br />
Per tutte le edizioni basate su x64 supportate di Windows Vista:<br />
Windows6.0-KB953733-x64 /quiet</td>
</tr>
<tr class="even">
<td style="border:1px solid black;">Installazione senza riavvio</td>
<td style="border:1px solid black;">Per tutte le edizioni a 32 bit supportate di Windows Vista:<br />
Windows6.0-KB953733-x86 /quiet /norestart<br />
<br />
Per tutte le edizioni basate su x64 supportate di Windows Vista:<br />
Windows6.0-KB953733-x64 /quiet /norestart</td>
</tr>
<tr class="odd">
<td style="border:1px solid black;">Ulteriori informazioni</td>
<td style="border:1px solid black;">Vedere la sottosezione <strong>Strumenti e informazioni sul rilevamento e sulla distribuzione</strong></td>
</tr>
<tr class="even">
<td style="border:1px solid black;"><strong>Necessità di riavvio</strong></td>
<td style="border:1px solid black;"></td>
</tr>
<tr class="odd">
<td style="border:1px solid black;">Riavvio richiesto?</td>
<td style="border:1px solid black;">Dopo l'installazione dell'aggiornamento per la protezione è necessario riavviare il sistema.</td>
</tr>
<tr class="even">
<td style="border:1px solid black;">Funzionalità di patch a caldo</td>
<td style="border:1px solid black;">Non applicabile.</td>
</tr>
<tr class="odd">
<td style="border:1px solid black;"><strong>Informazioni per la rimozione</strong></td>
<td style="border:1px solid black;">WUSA.exe non supporta la disinstallazione degli aggiornamenti. Per rimuovere un aggiornamento installato tramite WUSA, fare clic su <strong>Pannello di controllo</strong>, quindi su <strong>Protezione</strong>. In Windows Update, scegliere l'opzione di <strong>visualizzazione degli aggiornamenti installati</strong> e selezionarne uno.</td>
</tr>
<tr class="even">
<td style="border:1px solid black;"><strong>Informazioni sui file</strong></td>
<td style="border:1px solid black;">Vedere l'<a href="http://support.microsoft.com/kb/953733">articolo della Microsoft Knowledge Base 953733</a></td>
</tr>
<tr class="odd">
<td style="border:1px solid black;"><strong>Controllo delle chiavi del Registro di sistema</strong></td>
<td style="border:1px solid black;"><strong>Nota</strong>: Non esiste alcuna chiave del Registro di sistema per verificare la presenza di questo aggiornamento.</td>
</tr>
</tbody>
</table>
  
#### Informazioni per la distribuzione
  
**Installazione dell'aggiornamento**
  
Quando si installa questo aggiornamento per la protezione, il programma di installazione verifica se uno o più file da aggiornare nel sistema sono stati aggiornati in precedenza mediante una correzione rapida Microsoft.
  
Per ulteriori informazioni sulla terminologia utilizzata nel presente bollettino, ad esempio su ciò che si intende per *correzione rapida*, vedere l'[articolo della Microsoft Knowledge Base 824684](http://support.microsoft.com/kb/824684/it).
  
Questo aggiornamento per la protezione supporta le seguenti opzioni del programma di installazione.
  
| Opzione           | Descrizione                                                                                                                                                                                      |  
|-------------------|--------------------------------------------------------------------------------------------------------------------------------------------------------------------------------------------------|  
| **/?, /h, /help** | Visualizza le informazioni sulle opzioni supportate.                                                                                                                                             |  
| **/quiet**        | Elimina la visualizzazione di messaggi di stato o di errore.                                                                                                                                     |  
| **/norestart**    | Se utilizzato in combinazione con **/quiet**, consente di non riavviare il sistema dopo l'installazione anche nel caso in cui il riavvio sia necessario per il completamento dell'installazione. |
  
**Nota** Per ulteriori informazioni sul programma di installazione wusa.exe, vedere l'[articolo della Microsoft Knowledge 934307](http://support.microsoft.com/kb/934307).
  
**Verifica dell'applicazione dell'aggiornamento**
  
-   **Microsoft Baseline Security Analyzer**
  
    Per verificare se un aggiornamento per la protezione è stato applicato al sistema interessato, è possibile utilizzare lo strumento Microsoft Baseline Security Analyzer (MBSA). Per ulteriori informazioni, vedere la sezione **Strumenti e informazioni sul rilevamento e sulla distribuzione** nel presente bollettino.
  
-   **Verifica della versione dei file**
  
    Poiché esistono varie edizioni di Microsoft Windows, le operazioni descritte di seguito potrebbero risultare diverse nel sistema in uso. In tal caso, consultare la documentazione del prodotto per eseguire tutti i passaggi.
  
    1.  Fare clic su **Start**, quindi immettere il nome di un file aggiornato in **Inizia ricerca**.  
    2.  Quando il file viene visualizzato in **Programmi**, fare clic con il pulsante destro del mouse sul nome del file, quindi scegliere **Proprietà**.  
    3.  Nella scheda **Generale**, confrontare le dimensioni del file con le tabelle di informazioni sui file fornite nell'articolo della Knowledge Base indicato nel bollettino.  
    4.  È possibile inoltre selezionare la scheda **Dettagli** e confrontare le informazioni (ad esempio la versione e la data di modifica del file) con le tabelle di informazioni sui file fornite nell'articolo della Knowledge Base indicato nel bollettino.  
    5.  Un'ultima possibilità è fare clic sulla scheda **Versioni precedenti** e confrontare le informazioni relative alla versione precedente del file con quelle della versione nuova o aggiornata.
  
#### Windows Server 2008 (tutte le edizioni)
  
**Tabella di riferimento**
  
La seguente tabella contiene le informazioni relative all'aggiornamento per la protezione per questo software. Per ulteriori informazioni, consultare la sottosezione **Informazioni per la distribuzione** di questa sezione.

 
<table style="border:1px solid black;">
<tbody>
<tr class="odd">
<td style="border:1px solid black;"><strong>Disponibilità nei service pack futuri</strong></td>
<td style="border:1px solid black;">L'aggiornamento per il problema illustrato verrà incluso in un service pack o rollup di aggiornamento futuro</td>
</tr>
<tr class="even">
<td style="border:1px solid black;"><strong>Distribuzione</strong></td>
<td style="border:1px solid black;"></td>
</tr>
<tr class="odd">
<td style="border:1px solid black;">Installazione senza intervento dell'utente</td>
<td style="border:1px solid black;">Per tutte le versioni a 32 bit supportate di Windows Server 2008:<br />
Windows6.0-KB953733-x86 /quiet<br />
<br />
Per tutte le edizioni basate su sistemi operativi Windows x64 supportate di Windows Server 2008:<br />
Windows6.0-KB953733-x64 /quiet<br />
<br />
Per tutte le edizioni basate su Itanium supportate di Windows Server 2008:<br />
Windows6.0-KB953733-xxx /quiet</td>
</tr>
<tr class="even">
<td style="border:1px solid black;">Installazione senza riavvio</td>
<td style="border:1px solid black;">Per tutte le versioni a 32 bit supportate di Windows Server 2008:<br />
Windows6.0-KB953733-x86 /quiet /norestart<br />
<br />
Per tutte le edizioni basate su sistemi operativi Windows x64 supportate di Windows Server 2008:<br />
Windows6.0-KB953733-x64 /quiet /norestart<br />
<br />
Per tutte le edizioni basate su Itanium supportate di Windows Server 2008:<br />
Windows6.0-KB953733-ia64 /norestart</td>
</tr>
<tr class="odd">
<td style="border:1px solid black;">Ulteriori informazioni</td>
<td style="border:1px solid black;">Vedere la sottosezione <strong>Strumenti e informazioni sul rilevamento e sulla distribuzione</strong></td>
</tr>
<tr class="even">
<td style="border:1px solid black;"><strong>Necessità di riavvio</strong></td>
<td style="border:1px solid black;"></td>
</tr>
<tr class="odd">
<td style="border:1px solid black;">Riavvio richiesto?</td>
<td style="border:1px solid black;">Dopo l'installazione dell'aggiornamento per la protezione è necessario riavviare il sistema.</td>
</tr>
<tr class="even">
<td style="border:1px solid black;">Funzionalità di patch a caldo</td>
<td style="border:1px solid black;">Non applicabile.</td>
</tr>
<tr class="odd">
<td style="border:1px solid black;"><strong>Informazioni per la rimozione</strong></td>
<td style="border:1px solid black;">WUSA.exe non supporta la disinstallazione degli aggiornamenti. Per rimuovere un aggiornamento installato tramite WUSA, fare clic su <strong>Pannello di controllo</strong>, quindi su <strong>Protezione</strong>. In Windows Update, scegliere l'opzione di <strong>visualizzazione degli aggiornamenti installati</strong> e selezionarne uno.</td>
</tr>
<tr class="even">
<td style="border:1px solid black;"><strong>Informazioni sui file</strong></td>
<td style="border:1px solid black;">Vedere l'<a href="http://support.microsoft.com/kb/953733">articolo della Microsoft Knowledge Base 953733</a></td>
</tr>
<tr class="odd">
<td style="border:1px solid black;"><strong>Controllo delle chiavi del Registro di sistema</strong></td>
<td style="border:1px solid black;"><strong>Nota</strong>: Non esiste alcuna chiave del Registro di sistema per verificare la presenza di questo aggiornamento.</td>
</tr>
</tbody>
</table>
  
#### Informazioni per la distribuzione
  
**Installazione dell'aggiornamento**
  
Quando si installa questo aggiornamento per la protezione, il programma di installazione verifica se uno o più file da aggiornare nel sistema sono stati aggiornati in precedenza mediante una correzione rapida Microsoft.
  
Per ulteriori informazioni sulla terminologia utilizzata nel presente bollettino, ad esempio su ciò che si intende per *correzione rapida*, vedere l'[articolo della Microsoft Knowledge Base 824684](http://support.microsoft.com/kb/824684/it).
  
Questo aggiornamento per la protezione supporta le seguenti opzioni del programma di installazione.
  
| Opzione           | Descrizione                                                                                                                                                                                      |  
|-------------------|--------------------------------------------------------------------------------------------------------------------------------------------------------------------------------------------------|  
| **/?, /h, /help** | Visualizza le informazioni sulle opzioni supportate.                                                                                                                                             |  
| **/quiet**        | Elimina la visualizzazione di messaggi di stato o di errore.                                                                                                                                     |  
| **/norestart**    | Se utilizzato in combinazione con **/quiet**, consente di non riavviare il sistema dopo l'installazione anche nel caso in cui il riavvio sia necessario per il completamento dell'installazione. |
  
**Nota** Per ulteriori informazioni sul programma di installazione wusa.exe, vedere l'[articolo della Microsoft Knowledge 934307](http://support.microsoft.com/kb/934307).
  
**Verifica dell'applicazione dell'aggiornamento**
  
-   **Microsoft Baseline Security Analyzer**
  
    Per verificare se un aggiornamento per la protezione è stato applicato al sistema interessato, è possibile utilizzare lo strumento Microsoft Baseline Security Analyzer (MBSA). Per ulteriori informazioni, vedere la sezione **Strumenti e informazioni sul rilevamento e sulla distribuzione** nel presente bollettino.
  
-   **Verifica della versione dei file**
  
    Poiché esistono varie edizioni di Microsoft Windows, le operazioni descritte di seguito potrebbero risultare diverse nel sistema in uso. In tal caso, consultare la documentazione del prodotto per eseguire tutti i passaggi.
  
    1.  Fare clic su **Start**, quindi immettere il nome di un file aggiornato in **Inizia ricerca**.  
    2.  Quando il file viene visualizzato in **Programmi**, fare clic con il pulsante destro del mouse sul nome del file, quindi scegliere **Proprietà**.  
    3.  Nella scheda **Generale**, confrontare le dimensioni del file con le tabelle di informazioni sui file fornite nell'articolo della Knowledge Base indicato nel bollettino.  
    4.  È possibile inoltre selezionare la scheda **Dettagli** e confrontare le informazioni (ad esempio la versione e la data di modifica del file) con le tabelle di informazioni sui file fornite nell'articolo della Knowledge Base indicato nel bollettino.  
    5.  Un'ultima possibilità è fare clic sulla scheda **Versioni precedenti** e confrontare le informazioni relative alla versione precedente del file con quelle della versione nuova o aggiornata.
  
### Altre informazioni
  
#### Supporto
  
-   Per usufruire dei servizi del supporto tecnico, visitare il sito del [Servizio Supporto Tecnico Clienti Microsoft](http://support.microsoft.com/). Le chiamate al supporto tecnico relative agli aggiornamenti per la protezione sono gratuite.  
-   I clienti internazionali possono ottenere assistenza tecnica presso le filiali Microsoft locali. Il supporto relativo agli aggiornamenti di protezione è gratuito. Per ulteriori informazioni su come contattare Microsoft per ottenere supporto, visitare il [sito Web del supporto internazionale](http://support.microsoft.com/).
  
#### Dichiarazione di non responsabilità
  
Le informazioni disponibili nella Microsoft Knowledge Base sono fornite "come sono" senza garanzie di alcun tipo. Microsoft non rilascia alcuna garanzia, esplicita o implicita, inclusa la garanzia di commerciabilità e di idoneità per uno scopo specifico. Microsoft Corporation o i suoi fornitori non saranno, in alcun caso, responsabili per danni di qualsiasi tipo, inclusi i danni diretti, indiretti, incidentali, consequenziali, la perdita di profitti e i danni speciali, anche qualora Microsoft Corporation o i suoi fornitori siano stati informati della possibilità del verificarsi di tali danni. Alcuni stati non consentono l'esclusione o la limitazione di responsabilità per danni diretti o indiretti e, dunque, la sopracitata limitazione potrebbe non essere applicabile.
  
#### Versioni
  
-   V1.0 (12 agosto 2008): Pubblicazione del bollettino.  
-   V1.1 (13 agosto 2008): Windows XP Professional x64 Edition e Windows XP Professional x64 Edition Service Pack 2 sono stati aggiunti alla tabella Software non interessato.
  
*Built at 2014-04-18T01:50:00Z-07:00*
