---
TOCTitle: 'MS04-003'
Title: 'Bollettino Microsoft sulla sicurezza MS04-003 - Importante'
ms:assetid: 'ms04-003'
ms:contentKeyID: 61239931
ms:mtpsurl: 'https://technet.microsoft.com/it-IT/library/ms04-003(v=Security.10)'
author: SharonSears
ms.author: SharonSears
---

Security Bulletin

Bollettino Microsoft sulla sicurezza MS04-003 - Importante
==========================================================

Un sovraccarico del buffer in una funzione di MDAC può consentire l'esecuzione di codice non autorizzato (832483)
-----------------------------------------------------------------------------------------------------------------

Data di pubblicazione: martedì 13 gennaio 2004 | Aggiornamento: giovedì 1 aprile 2004

**Data di pubblicazione: 13 gennaio 2004**
**Versione: 1.0**

#### Riepilogo

**Destinatari**: clienti che utilizzano Microsoft® Windows®.

**Effetti della vulnerabilità**: Esecuzione di codice in modalità remota.

**Livello di criticità**: importante.

**Raccomandazioni**: si raccomanda di installare la patch il più presto possibile.

Aggiornamenti per la protezione sostituiti: questo aggiornamento sostituisce quello fornito nel Bollettino Microsoft sulla sicurezza [MS03-033](http://technet.microsoft.com/security/bulletin/ms03-033).

**Avvertenze**: nessuna.

**Software verificato e posizioni per il download dell'aggiornamento per la protezione**:

**Software interessato**:

-   Microsoft Data Access Components 2.5 (incluso in Microsoft Windows 2000)
-   Microsoft Data Access Components 2.6 (incluso in Microsoft SQL Server 2000)
-   Microsoft Data Access Components 2.7 (incluso in Microsoft Windows XP)
-   Microsoft Data Access Components 2.8 (incluso in Microsoft Windows Server 2003)

**Nota** Lo stesso aggiornamento è applicabile a tutte le versioni di MDAC elencate in precedenza - Effettuare il download della patch

-   Microsoft Data Access Components 2.8 (incluso in Windows Server 2003 64 bit Edition) - Effettuare il download della patch

I prodotti software elencati sono stati sottoposti a test per determinare se tali versioni sono interessate dalla vulnerabilità. Le altre versioni non sono più [supportate](http://go.microsoft.com/fwlink/?linkid=21139) e potrebbero essere o meno interessate dal problema.

### Informazioni generali

Dettagli tecnici
----------------

<span></span>
**Descrizione tecnica:**

[Microsoft Data Access Components](http://msdn.microsoft.com/library/default.asp?url=/library/en-us/dnmdac/html/technologyfeatures.asp) (MDAC) è un insieme di componenti che fornisce le funzionalità necessarie per numerose operazioni di database, come la connessione a database remoti e la restituzione dei dati ai client. Per ottenere l'elenco dei server Microsoft SQL Server presenti nella rete, i computer client inviano una richiesta broadcast a tutti i dispositivi della rete. A causa di una vulnerabilità presente in un componente specifico di MDAC, un utente malintenzionato può rispondere a tale richiesta restituendo un pacchetto appositamente predisposto in modo da causare un overflow del buffer, che se sfruttato può consentire all'autore dell'attacco di ottenere gli stessi privilegi del programma che ha inviato la richiesta broadcast. Le azioni che possono essere eseguite dall'utente malintenzionato dipendono dalle autorizzazioni con le quali viene eseguito il programma che utilizza MDAC. Pertanto, se tale programma dispone di privilegi limitati, anche l'autore dell'attacco sarà soggetto alle stesse limitazioni, ma se il programma viene eseguito nel contesto dell'utenza Local System, l'autore dell'attacco disporrà dello stesso livello di autorizzazioni.

Poiché è possibile che nel sistema in uso la versione originale di MDAC sia stata sostituita dagli aggiornamenti disponibili nel [sito Web di Microsoft](http://msdn.microsoft.com/library/default.asp?url=/downloads/list/dataaccess.asp), per determinare la versione di MDAC presente nel sistema si consiglia di utilizzare lo strumento descritto nell'articolo [301202](http://support.microsoft.com/default.aspx?kbid=301202) "HOW TO: Check for MDAC Version" della Microsoft Knowledge Base, che ne illustra anche l'utilizzo. Vedere inoltre l'articolo della Microsoft Knowledge Base [231943](http://support.microsoft.com/default.aspx?kbid=231943), che illustra la cronologia delle versioni di MDAC rilasciate.

**Fattori attenuanti:**

1.  **L'attacco è possibile solo se l'utente malintenzionato è in grado di simulare la presenza di un server SQL nella stessa subnet IP del sistema a cui l'attacco è indirizzato.**
2.  Per ottenere l'elenco dei server Microsoft SQL Server presenti nella rete, i computer client inviano una richiesta broadcast a tutti i dispositivi della rete. Il sistema oggetto dell'attacco è vulnerabile solo se invia una richiesta broadcast di questo tipo. L'autore dell'attacco non può in alcun modo effettuare questa prima operazione, ma deve attendere che un altro sistema esegua l'enumerazione dei computer che eseguono SQL Server presenti nella stessa subnet. Inoltre, l'installazione degli strumenti di gestione di SQL Server non è sufficiente per rendere vulnerabile il sistema.
3.  Il codice eseguito nel sistema client dispone unicamente dei privilegi del programma che ha effettuato la richiesta broadcast.

**Livello di gravità**:

|                                                                           |            |
|---------------------------------------------------------------------------|------------|
| **Microsoft Data Access Components 2.5 (incluso in Windows 2000)**        | Importante |
| **Microsoft Data Access Components 2.6 (incluso in SQL Server 2000)**     | Importante |
| **Microsoft Data Access Components 2.7 (incluso in Windows XP)**          | Importante |
| **Microsoft Data Access Components 2.8 (incluso in Windows Server 2003)** | Importante |

La [classificazione](http://technet.microsoft.com/security/bulletin/rating) della criticità di cui alla tabella precedente si basa sui tipi di sistemi interessati dalla vulnerabilità, sui modelli di deployment più comuni e sui potenziali effetti del problema in tali ambienti.

**Identificatore della vulnerabilità:** [CAN-2003-0903](http://www.cve.mitre.org/cgi-bin/cvename.cgi?name=can-2003-0903)

Soluzioni alternative
---------------------

<span></span>
Microsoft ha verificato le soluzioni alternative seguenti. Queste soluzioni alternative non eliminano la vulnerabilità, ma contribuiscono a impedire i tipi di attacchi noti. In alcuni casi, le soluzioni alternative possono causare una riduzione della funzionalità, come indicato nelle relative descrizioni.

**Blocco della porta UDP 1434 per impedire la ricezione del traffico in ingresso.**

È possibile bloccare la porta UDP 1434 sull'interfaccia di rete del sistema, in modo da impedire la ricezione del traffico in ingresso. Ad esempio, per bloccare il traffico di rete proveniente da un computer Windows 2000 e ricevuto in ingresso attraverso la porta UDP 1434, digitare quanto segue al prompt dei comandi:

`ipsecpol -w REG -p "Block UDP 1434 Filter" -r "Block Inbound UDP 1434 Rule" -f *=0:1434:UDP -n BLOCK -x`

Per ulteriori informazioni sul protocollo IPsec e sulla tecnologia utilizzata in questa soluzione alternativa, vedere l'articolo 813878 "How to Block Specific Network Protocols and Ports by Using IPSec" della Microsoft Knowledge Base.

**Impatto della soluzione alternativa:** i client di SQL Server non potranno più inviare richieste broadcast SQL, come quelle utilizzate da strumenti quali SQL Enterprise Manager per enumerare tutte le istanze di SQL Server presenti in una subnet. Questa soluzione alternativa impedisce inoltre la connessione alle istanze non predefinite di SQL Server, quali le istanze aggiuntive di SQL Server installate su uno stesso computer.

Domande frequenti
-----------------

<span></span>
**Qual è la portata o l'impatto di questa vulnerabilità?**
Si tratta di una vulnerabilità di tipo [buffer overrun](http://www.microsoft.com/technet/security/bulletin/glossary.asp) che se sfruttata può consentire all'autore dell'attacco di ottenere gli stessi privilegi del programma che ha inviato la richiesta broadcast. Le azioni che possono essere eseguite sul sistema dall'utente malintenzionato dipendono dalle autorizzazioni dell'account utente con cui viene eseguito il programma che utilizza MDAC.
Pertanto, se tale programma dispone di privilegi limitati, anche l'autore dell'attacco sarà soggetto alle stesse limitazioni, ma se il programma viene eseguito nel contesto dell'utenza Local System, l'autore dell'attacco disporrà dello stesso livello di autorizzazioni.

**Quali sono le cause di questa vulnerabilità?**
Questa vulnerabilità è dovuta alla presenza di un buffer non controllato in un componente specifico di MDAC. Sfruttando questa vulnerabilità, un utente malintenzionato potrebbe ottenere il controllo del sistema e svolgere qualsiasi azione consentita al processo legittimo che esegue MDAC.

**Che cos'è MDAC?**
[Microsoft Data Access Components](http://msdn.microsoft.com/library/default.asp?url=/library/en-us/dnmdac/html/technologyfeatures.asp) (MDAC) è un insieme di componenti che semplifica l'accesso ai database e la modifica dei relativi dati da parte dei programmi. Attualmente è possibile creare database in vari formati, come database SQL Server, database di Microsoft Access, file XML e così via, e memorizzarli in varie posizioni, ad esempio in sistemi locali o in server di database remoti.
MDAC offre un insieme di funzioni consolidato che consente di utilizzare in modo coerente i suddetti tipi di origine dati. Per una trattazione esauriente su MDAC e i relativi componenti, consultare [MSDN](http://msdn.microsoft.com/library/en-us/dnmdac/html/data_mdacinstall.asp?frame=true).

**Come è possibile stabilire se MDAC è installato nel sistema?**
La tecnologia MDAC è molto diffusa ed è probabilmente presente nella maggior parte dei sistemi Windows:

-   MDAC viene installato come parte di Windows 2000, SQL Server 2000, Windows XP e Windows Server 2003.
-   È disponibile per il download dal[sito Web di Microsoft](http://www.microsoft.com/data/).
-   Viene installato insieme a molti altri programmi Microsoft, come Windows NT 4.0 Option Pack, Microsoft Access e SQL Server.

Per determinare la versione di MDAC in esecuzione nel sistema, è possibile utilizzare lo strumento descritto nell'articolo 301202 "HOW TO: Check for MDAC Version" della Microsoft Knowledge Base, che ne illustra anche l'utilizzo. Vedere inoltre l'articolo [231943](http://support.microsoft.com/default.aspx?kbid=231943), che illustra la cronologia delle versioni di MDAC rilasciate.

**Perché la versione dell'aggiornamento per la protezione disponibile tramite Windows Update è in una lingua diversa da quella prevista?**
È consigliabile, anche se non necessario, installare la versione dell'aggiornamento corrispondente alla lingua della versione di MDAC installata nel sistema del cliente. L'aggiornamento per la protezione scaricato tramite Windows Update, e successivamente tramite SUS, si basa sulla lingua della versione di Windows utilizzata dal cliente.
Tuttavia, è possibile che nel sistema del cliente sia installata una versione più recente di MDAC, localizzata in una lingua diversa da quella dell'istanza di Windows. Se ad esempio il cliente installa una versione italiana di SQL Server in un'istanza di Windows in lingua inglese, nel sistema sarà presente la versione italiana di MDAC. Si tratta di una configurazione supportata, per la quale si consiglia di installare la patch in lingua italiana. Alcune voci di log permettono di notare la differenza. Se il cliente desidera installare la versione italiana dell'aggiornamento per la protezione, è possibile utilizzare i collegamenti per il download disponibili all'inizio di questo bollettino sulla sicurezza.
Nota: anche se il programma di installazione dell'aggiornamento per la protezione è in lingua inglese, l'aggiornamento vero e proprio è stato localizzato e Windows Update offre la versione corrispondente alla lingua della versione di Windows utilizzata dal cliente.

**A quali attacchi viene esposto il sistema a causa di queste vulnerabilità?**
Sfruttando questa vulnerabilità, un utente malintenzionato può rispondere alla richiesta di un sistema client restituendo un pacchetto UDP (User Datagram Protocol) con formato non corretto, provocando un sovraccarico del buffer. Questo consentirebbe all'autore dell'attacco di eseguire nel sistema qualsiasi azione consentita al processo in cui si è verificato il sovraccarico.

**In quale modo un hacker può sfruttare questa vulnerabilità?**
Per sfruttare questa vulnerabilità un utente malintenzionato può simulare la presenza di un server SQL in ascolto sulla rete, in attesa che un computer client richieda l'enumerazione di tutti i sistemi SQL Server presenti al suo interno, quindi rispondere alla richiesta restituendo un pacchetto appositamente predisposto, in modo da generare un sovraccarico del buffer in un componente specifico di MDAC nel sistema client.

**Quali sono gli scopi dell'aggiornamento?**
L'aggiornamento per la protezione elimina la vulnerabilità verificando la correttezza del numero dei byte specificati nella risposta.

Informazioni sull'aggiornamento per la protezione
-------------------------------------------------

<span></span>
**Piattaforme e prerequisiti per l'installazione**:

Per informazioni sull'aggiornamento per la protezione specifico per la piattaforma utilizzata, fare clic sul collegamento corrispondente.

#### Microsoft Data Access Components (tutte le versioni)

**Prerequisiti**

Per questo aggiornamento per la protezione è necessario che nel sistema sia installata una delle seguenti versioni di MDAC:

-   MDAC 2.5 Service Pack 2
-   MDAC 2.5 Service Pack 3
-   MDAC 2.6 Service Pack 2
-   MDAC 2.7
-   MDAC 2.7 Service Pack 1
-   MDAC 2.8

**Disponibilità nei service pack futuri:**
La correzione di questo problema verrà inclusa in MDAC 2.8 Service Pack 1.

**Informazioni per l'installazione**
Questo aggiornamento supporta le seguenti opzioni del programma di installazione:

**/?**        Visualizza l'elenco delle opzioni del programma di installazione.

**/Q**        Modalità senza intervento dell'utente.

**/T**:&lt;percorso completo&gt;     Consente di specificare la cartella di lavoro temporanea.

**/C**         Se utilizzata con /T, esegue solo l'estrazione dei file nella cartella specificata.

**/C:&lt;Cmd&gt;**        Ignora il comando di installazione definito dall'autore.

**/N**         Impedisce la visualizzazione della finestra di dialogo per il riavvio del sistema.

**Informazioni per la distribuzione**
Ad esempio, il comando seguente installa l'aggiornamento per la protezione senza richiedere l'intervento dell'utente e impedisce la visualizzazione della richiesta di riavvio:

**&lt;LAN&gt;\_Q832483\_MDAC\_X86.EXE /C:"dahotfix.exe /q /n" /q**

**Ad esempio, per l'inglese il valore di &lt;LAN&gt; è ENU.**

L'opzione **/q**specificata dopo il nome del file dahotfix.exe consente l'installazione non interattiva, mentre l'opzione **/n** disattiva la richiesta di riavvio. L'opzione **/q** alla fine del comando impedisce la visualizzazione della finestra popup del Contratto di licenza con l'utente finale (EULA, End User Licensing Agreement).

**Necessità di riavvio**
Dopo l'applicazione dell'aggiornamento per la protezione è necessario riavviare il computer.

**Informazioni per la rimozione**
Una volta installato, l'aggiornamento per la protezione non potrà più essere rimosso.

**Informazioni sui file**
Gli attributi dei file della versione inglese di questo aggiornamento (o delle versioni successive) sono riportati nella tabella che segue. Le date e gli orari dei file indicati nella tabella sono espressi utilizzando l'ora UTC (Coordinated Universal Time). Al momento della visualizzazione, tali informazioni verranno convertite nella data e nell'ora locali. Per informazioni sulle differenze fra l'ora UTC e l'ora locale, utilizzare la scheda **Fuso orario** dello strumento Data e ora del Pannello di controllo.

MDAC 2.5 Service Pack 2:

| Data        | Ora   | Versione     | Dimensione | Nome File    |
|-------------|-------|--------------|------------|--------------|
| 29-Ott-2003 | 02:20 | 3.520.6101.0 | 212,992    | Odbc32.dll   |
| 28-Ott-2003 | 21:44 | 3.70.11.46   | 24,848     | Odbcbcp.dll  |
| 28-Ott-2003 | 00:06 | 3.520.6101.0 | 102,672    | Odbccp32.dll |
| 28-Ott-2003 | 21:44 | 3.70.11.46   | 524,560    | Sqlsrv32.dll |

MDAC 2.5 Service Pack 3:

| Data        | Ora   | Versione     | Dimensione | Nome File    |
|-------------|-------|--------------|------------|--------------|
| 29-Ott-2003 | 02:24 | 3.520.6301.0 | 212,992    | Odbc32.dll   |
| 28-Ott-2003 | 21:44 | 3.70.11.46   | 24,848     | Odbcbcp.dll  |
| 28-Ott-2003 | 01:08 | 3.520.6301.0 | 102,672    | Odbccp32.dll |
| 28-Ott-2003 | 21:44 | 3.70.11.46   | 524,560    | Sqlsrv32.dll |

MDAC 2.6 Service Pack 2:

| Data        | Ora   | Versione      | Dimensione | Nome File    |
|-------------|-------|---------------|------------|--------------|
| 28-Ott-2003 | 17:22 | 2000.80.747.0 | 86,588     | Dbnetlib.dll |
| 29-Ott-2003 | 02:35 | 3.520.7502.0  | 417,792    | Odbc32.dll   |
| 28-Ott-2003 | 17:22 | 2000.80.747.0 | 29,252     | Odbcbcp.dll  |
| 29-Ott-2003 | 02:34 | 3.520.7502.0  | 217,088    | Odbccp32.dll |
| 28-Ott-2003 | 17:22 | 2000.80.747.0 | 479,800    | Sqloledb.dll |
| 28-Ott-2003 | 17:22 | 2000.80.747.0 | 455,236    | Sqlsrv32.dll |

MDAC 2.7

| Data        | Ora   | Versione       | Dimensione | Nome File    |
|-------------|-------|----------------|------------|--------------|
| 28-Ott-2003 | 05:09 | 2000.81.9002.0 | 61,440     | Dbnetlib.dll |
| 28-Ott-2003 | 05:05 | 3.520.9002.0   | 204,800    | Odbc32.dll   |
| 28-Ott-2003 | 05:10 | 2000.81.9002.0 | 24,576     | Odbcbcp.dll  |
| 28-Ott-2003 | 05:09 | 3.520.9002.0   | 94,208     | Odbccp32.dll |
| 28-Ott-2003 | 05:06 | 2.70.9002.0    | 413,696    | Oledb32.dll  |
| 28-Ott-2003 | 05:09 | 2000.81.9002.0 | 450,560    | Sqloledb.dll |
| 28-Ott-2003 | 05:09 | 2000.81.9002.0 | 356,352    | Sqlsrv32.dll |

MDAC 2.7 Service Pack 1 oppure MDAC 2.7 Service Pack 1 Refresh:

| Data        | Ora   | Versione       | Dimensione | Nome File    |
|-------------|-------|----------------|------------|--------------|
| 28-Ott-2003 | 04:12 | 2000.81.9042.0 | 61,440     | Dbnetlib.dll |
| 28-Ott-2003 | 04:09 | 2.71.9042.0    | 126,976    | Msdart.dll   |
| 28-Ott-2003 | 04:09 | 3.520.9042.0   | 204,800    | Odbc32.dll   |
| 28-Ott-2003 | 04:13 | 2000.81.9042.0 | 24,576     | Odbcbcp.dll  |
| 28-Ott-2003 | 04:13 | 3.520.9042.0   | 98,304     | Odbccp32.dll |
| 28-Ott-2003 | 04:10 | 2.71.9042.0    | 417,792    | Oledb32.dll  |
| 28-Ott-2003 | 04:12 | 2000.81.9042.0 | 471,040    | Sqloledb.dll |
| 28-Ott-2003 | 04:12 | 2000.81.9042.0 | 385,024    | Sqlsrv32.dll |

MDAC 2.8:

| Data        | Ora   | Versione       | Dimensione | Nome File    |
|-------------|-------|----------------|------------|--------------|
| 12-Dic-2003 | 23:40 | 2000.85.1025.0 | 24,576     | Odbcbcp.dll  |
| 19-Nov-2003 | 00:38 | 2000.85.1025.0 | 401,408    | Sqlsrv32.dll |

MDAC 2.8 per Windows Server 2003 64-Bit Edition:

| Data        | Ora   | Versione       | Dimensione | Nome File    |
|-------------|-------|----------------|------------|--------------|
| 15-Dic-2003 | 18:51 | 2000.85.1025.0 | 49,152     | Odbcbcp.dll  |
| 15-Dic-2003 | 18:52 | 2000.85.1025.0 | 978,944    | Sqlsrv32.dll |

**Verifica dell'installazione dell'aggiornamento**

Per verificare l'installazione dell'aggiornamento per la protezione, utilizzare gli elenchi dei file riportati nella sezione precedente per assicurarsi che nel computer siano presenti le versioni corrette dei file.

Per verificare che l'aggiornamento per la protezione sia installato, è anche possibile esaminare la seguente chiave del Registro di sistema:

HKEY\_LOCAL\_MACHINE\\SOFTWARE\\Microsoft\\Updates\\DataAccess\\Q832483

Per assicurarsi che nel sistema sia stato installato l'aggiornamento per la protezione di Data Access Components 2.8, fornito con Windows Server 2003 64 bit Edition, è possibile controllare il valore della seguente chiave del Registro di sistema:

HKEY\_LOCAL\_MACHINE\\SOFTWARE\\Microsoft\\Windows NT\\CurrentVersion\\HotFix\\KB832483

Nota Se un amministratore o un OEM integra o esegue lo slipstreaming dell'aggiornamento per la protezione 832483 nei file di origine dell'installazione di Windows, è possibile che questa chiave del Registro di sistema non venga creata correttamente.

### Altre informazioni

**Download di altri aggiornamenti per la protezione:**

Sono disponibili aggiornamenti per altri problemi di protezione nei seguenti siti:

-   Gli aggiornamenti per la protezione sono disponibili nel [Microsoft Download Center](http://www.microsoft.com/downloads/results.aspx?displaylang=it&freetext=security_patch) ed è possibile individuarli in modo semplice eseguendo una ricerca con la parola chiave "security\_patch".
-   Gli aggiornamenti per i sistemi consumer sono disponibili nel sito Web [Windows Update](http://go.microsoft.com/fwlink/?linkid=21130).

**Supporto tecnico:**

-   Per usufruire dei servizi del supporto tecnico, visitare il sito del [Supporto Tecnico di Microsoft Italia](http://support.microsoft.com/default.aspx?ln=it&x=18&y=12). Le chiamate al supporto tecnico relative agli aggiornamenti per la protezione sono gratuite.
-   I clienti internazionali possono ottenere assistenza tecnica presso le filiali Microsoft locali. Le chiamate al supporto tecnico relative agli aggiornamenti di protezione sono gratuite. Per informazioni su come contattare il supporto tecnico Microsoft, visitare il [Sito Web del supporto internazionale](http://go.microsoft.com/fwlink/?linkid=21155).

**Fonti di informazioni sulla protezione:**

-   Nella sezione dedicata alla protezione del sito Web Microsoft TechNet sono disponibili ulteriori informazioni sulla protezione e la sicurezza dei prodotti Microsoft.
-   [Microsoft Software Update Services](http://go.microsoft.com/fwlink/?linkid=21133)
-   [Microsoft Baseline Security Analyzer (MBSA)](http://go.microsoft.com/fwlink/?linkid=21134)
-   Per un elenco degli aggiornamenti per la protezione che presentano limitazioni in relazione al rilevamento con MBSA, vedere l'articolo 306460 della Knowledge Base.
-   [Windows Update](http://go.microsoft.com/fwlink/?linkid=21130)
-   Catalogo di Windows Update: per ulteriori informazioni sul catalogo di [Windows Update](http://support.microsoft.com/default.aspx?scid=kb;en-us;323166), vedere l'articolo 323166 della Knowledge Base.
-   [Office Update](http://go.microsoft.com/fwlink/?linkid=21135)

**Software Update Services (SUS):**

Microsoft Software Update Services (SUS) consente agli amministratori di eseguire in modo rapido e affidabile il deployment dei più recenti aggiornamenti critici e per la protezione sia nei server basati su Windows® 2000 e Windows ServerT 2003, sia nei computer desktop che eseguono Windows 2000 Professional o Windows XP Professional.
Per informazioni su come effettuare il deployment di questo aggiornamento per la protezione con [Software Update Services](http://go.microsoft.com/fwlink/?linkid=21133), visitare il sito Web Software Update Services.

**Systems Management Server (SMS):**

Per semplificare il deployment dell'aggiornamento per la protezione, è possibile utilizzare Systems Management Server. Per informazioni su Systems Management Server, visitare il [sito Web di SMS](http://go.microsoft.com/fwlink/?linkid=21158).

**Dichiarazione di non responsabilità:**
Le informazioni disponibili nella Microsoft Knowledge Base sono fornite "come sono" senza garanzie di alcun tipo. Conseguentemente, Microsoft non rilascia alcuna garanzia, esplicita o implicita, inclusa la garanzia di commerciabilità e di idoneità per uno scopo specifico. Microsoft o i suoi fornitori non saranno, in alcun caso, responsabili per danni di qualsiasi tipo, inclusi i danni diretti, indiretti, incidentali, consequenziali, la perdita di profitti, e i danni punitivi o speciali, anche qualora Microsoft o i suoi fornitori siano stati informati della possibilità del verificarsi di tali danni. Alcuni stati non consentono l'esclusione o la limitazione di responsabilità per danni diretti o indiretti e, dunque, la sopraccitata limitazione potrebbe non essere applicabile.

**Versioni:**

-   V1.0 (13 gennaio 2004): pubblicazione del bollettino

*Built at 2014-04-18T01:50:00Z-07:00*
