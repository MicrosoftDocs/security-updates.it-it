---
TOCTitle: 'MS04-008'
Title: 'Bollettino Microsoft sulla sicurezza MS04-008 - Medio'
ms:assetid: 'ms04-008'
ms:contentKeyID: 61239936
ms:mtpsurl: 'https://technet.microsoft.com/it-IT/library/ms04-008(v=Security.10)'
author: SharonSears
ms.author: SharonSears
---

Security Bulletin

Bollettino Microsoft sulla sicurezza MS04-008 - Medio
=====================================================

Vulnerabilità relativa ai Servizi Windows Media che può consentire una negazione del servizio (832359)
------------------------------------------------------------------------------------------------------

Data di pubblicazione: martedì 9 marzo 2004

**Data di pubblicazione originale:** 9 marzo 2004
**Versione:** 1.0

#### Riepilogo

**Destinatari:** clienti che utilizzano Microsoft Windows 2000

**Effetti della vulnerabilità:** negazione del servizio.

**Livello di criticità:** moderato.

**Raccomandazioni:** si consiglia agli amministratori di sistema di applicare questo aggiornamento di sicurezza ai sistemi che eseguono Windows 2000 e in cui sono installati i Servizi Windows Media 4.1.

**Aggiornamenti sostituiti:** nessuno.

**Avvertenze:** nessuna.

**Software verificato e posizioni per il download dell'aggiornamento**:

**Software** **interessato**:

-   Microsoft Windows 2000 Server Service Pack 2, Service Pack 3 e Service Pack 4 - [Download dell'aggiornamento](http://www.microsoft.com/downloads/details.aspx?displaylang=it&familyid=7f4c067c-5d34-48fb-a9fa-c2200243d4d2)

**Software non interessato**

-   Microsoft Windows NT 4.0 Workstation Service Pack 6a
-   Microsoft Windows NT 4.0 Server Service Pack 6a
-   Microsoft Windows NT 4.0 Server Terminal Server Edition, Service Pack 6
-   Microsoft Windows 2000 Professional Service Pack 2, Microsoft Windows 2000 Professional Service Pack 3, Microsoft 2000 Professional Service Pack 4
-   Microsoft Windows XP, Microsoft Windows XP Service Pack 1
-   Microsoft Windows XP 64-Bit Edition, Microsoft Windows XP 64-Bit Edition Service Pack 1
-   Microsoft Windows XP 64-Bit Edition versione 2003, Microsoft Windows XP 64-Bit Edition versione 2003 Service Pack 1
-   Microsoft Windows Server 2003
-   Microsoft Windows Server 2003, 64-Bit Edition

**Componenti di Microsoft Windows testati:**

**Componentiinteressati:**

-   Servizi Windows Media 4.1 (incluso in Microsoft Windows 2000 Server)

**Componenti non interessati:**

-   Servizi Windows Media 9.0 Series (incluso in Microsoft Windows Server 2003)
-   Servizi Windows Media 4.1 (disponibile per il [download](http://www.microsoft.com/windows/windowsmedia/technologies/services.aspx) per Windows NT4 Server)

I prodotti software elencati sono stati sottoposti a dei test per determinare se tali versioni sono interessate dalla vulnerabilità. Le altre versioni non includono più il supporto delle patch di sicurezza o potrebbero non essere interessate dal problema. Per ottenere informazioni sul ciclo di vita del supporto relativo al prodotto e alla versione di cui si dispone, visitare il sito Web Ciclo di vita del supporto.

### Informazioni generali

Dettagli tecnici
----------------

<span></span>
**Descrizione tecnica:**

La vulnerabilità è dovuta al modo in cui i servizi di Stazione e di Monitoraggio di Windows Media, componenti di Servizi Windows Media, gestiscono le connessioni TCP/IP. Se un utente remoto invia una sequenza opportunamente predisposta di pacchetti TCP/IP alla porta in ascolto di uno di questi servizi, il servizio interessato potrebbe smettere di rispondere alle richieste e non sarebbe più possibile stabilire ulteriori connessioni. Per ripristinare il normale funzionamento il servizio deve essere riavviato.

I Servizi Windows Media sono costituiti da Amministratore dei Servizi Windows Media e da quattro componenti Servizi Windows Media in esecuzione in un solo computer:

Con il servizio unicast di Windows Media è possibile trasmettere a un sistema Microsoft Windows Media Player o a un altro server Windows Media flussi di contenuto Windows Media in modalità unicast, utilizzando TCP o UDP come protocollo di trasporto.

Il servizio di Stazione di Windows Media esegue tre funzioni chiave:

-   Organizza uno o più flussi di contenuto in un "elenco di riproduzione" o "programma" per il successivo invio.
-   Invia in modalità multicast l'elenco di riproduzione, o programma, a un sistema Windows Media Player o a un altro server Windows Media.
-   Distribuisce l'elenco di riproduzione o programma in locale al servizio unicast di Windows Media per il successivo invio in modalità unicasting a un sistema Windows Media Player o a un altro server Windows Media.

Il servizio Programma Windows Media dipende dal servizio di Stazione di Windows Media e consente all'amministratore del server di creare elenchi di riproduzione di contenuto Windows Media mediante l'Amministratore dei Servizi Windows Media e di conservarli per un uso futuro.

Il servizio di Monitoraggio di Windows Media è la console amministrativa di Servizi Windows Media.

**Nota** Il servizio unicast di Windows Media potrebbe essere interessato anche da un attacco destinato al servizio di Stazione di Windows Media, se utilizza un elenco di riproduzione di quest'ultimo. In tal caso, il servizio unicast di Windows Media potrebbe interrompersi quando rileva il successivo elemento dell'elenco di riproduzione. Un amministratore può trasmettere flussi multimediali utilizzando il servizio unicast di Windows Media senza un elenco di riproduzione.

**Fattoriattenuanti:**

-   **Il componente Servizi Windows Media non viene installato per impostazione predefinita.**
-   Per eliminare i rischi associati alla vulnerabilità è possibile configurare Servizi Windows Media per la trasmissione di flussi multimediali solo tramite unicast. Questa configurazione non consente di aggiungere a un elenco di riproduzione flussi multimediali diversi dello stesso server.
-   Microsoft [consiglia](http://www.microsoft.com/windows/windowsmedia/serve/deployguides.aspx) ai clienti di attivare sulle porte o i socket verso Internet solo il servizio unicast di Windows Media tralasciando gli altri componenti di Servizi Windows Media. Se ci si attiene a tale indicazione, la superficie di attacco non verrà esposta a Internet.
-   I clienti che amministrano i server Servizi di Windows Media direttamente dalla console o tramite una sessione di Servizi Terminal non saranno interessati da alcun tentativo riuscito di attacco di tipo Denial of Service indirizzato al servizio di Monitoraggio di Windows Media. In questa modalità, il servizio di Monitoraggio di Windows Media non è accessibile in remoto, bensì solo il locale.
-   Se si disattivano i servizi di Stazione e di Monitoraggio di Windows Media, non si sarà interessati dalla vulnerabilità.

**Livello** **di** **criticità**:

|                                   |          |
|-----------------------------------|----------|
| **Microsoft Windows 2000 Server** | Moderato |

La classificazione della criticità di cui alla tabella precedente si basa sui tipi di sistemi interessati dalla vulnerabilità, sui modelli di deployment più comuni e sui potenziali effetti del problema in tali ambienti.

**Identificatoredellavulnerabilità:** [CAN-2003-0905](http://www.cve.mitre.org/cgi-bin/cvename.cgi?name=can-2003-0905)

Soluzioni alternative
---------------------

<span></span>
Microsoft ha verificato le soluzioni alternative seguenti. Queste soluzioni alternative non eliminano la vulnerabilità, ma contribuiscono a impedire i tipi di attacchi noti. In alcuni casi, le soluzioni alternative possono causare una riduzione della funzionalità, come indicato nelle relative descrizioni.

-   **Bloccare le porte 7007 e 7778 a livello del firewall**.
    Se non si trasmettono flussi multimediali in Internet su TCP, è possibile bloccare la porta TCP 7007. Bloccare, inoltre, la porta 7778, che viene utilizzata per amministrare Servizi Windows Media tramite il servizio di Monitoraggio di Windows Media. Le porte indicate sono quelle utilizzate da Servizi Windows Media quindi, bloccandole a livello di firewall, è possibile evitare che i sistemi protetti dal firewall subiscano attacchi che tentano di sfruttare questa vulnerabilità.

    **Impatto della soluzione alternativa**: se si blocca la porta 7007, si impediscono i flussi multicast e si blocca il funzionamento degli elenchi di riproduzione attraverso il firewall. Se si blocca la porta 7778, si impedisce l'uso delle funzioni amministrative attraverso il firewall.

-   **Amministrare Servizi Windows Media dalla console o tramite una sessione di Servizi Terminal**.
    Amministrare il server dei Servizi Windows Media direttamente dalla console o tramite una sessione di Servizi Terminal. In questo modo non si sarà interessati da alcun tentativo di attacco riuscito di negazione del servizio indirizzato al servizio di Monitoraggio di Windows Media, poiché tale servizio potrà comunque essere utilizzato dal desktop del sistema che ospita i Servizi Windows Media.

    **Impatto della soluzione alternativa**: nessuno.

-   **Arrestare, disattivare o rimuovere il servizio di Stazione di Windows Media**.
    [Arrestare, disattivare o rimuovere](http://www.microsoft.com/windowsxp/home/using/productdoc/en/sys_srv_start_service.asp) il servizio di Stazione di Windows Media.

    **Impatto della soluzione alternativa**: se si arresta, si disattiva o si rimuove il servizio di Stazione di Windows Media non sarà possibile utilizzare la trasmissione multicast dei flussi né gli elenchi di riproduzione.

-   **Disattivare o rimuovere il servizio di Monitoraggio di Windows Media**.
    [Disattivare o rimuovere](http://www.microsoft.com/windowsxp/home/using/productdoc/en/sys_srv_start_service.asp) il servizio di Monitoraggio di Windows Media.

    **Impatto della soluzione alternativa**: se si disattiva o rimuove il servizio di Monitoraggio di Windows Media non sarà possibile amministrare Servizi Windows Media.

Domande frequenti
-----------------

<span></span>
**Qual è la portata o l'impatto di questa vulnerabilità?**
Si tratta di una vulnerabilità di negazione del servizio che, se sfruttata da un hacker, può impedire al servizio di Stazione o di Monitoraggio di Windows Media, in esecuzione in un sistema Windows 2000 Server, di rispondere alle nuove richieste. Nel caso del servizio di stazione di Windows Media ciò implicherebbe l'impossibilità di accettare nuove connessioni TCP. Le nuove richieste di dati multimediali non sarebbero soddisfatte né sarebbero riprodotti i successivi elementi di un elenco di riproduzione. Nel caso del servizio di Monitoraggio di Windows Media ciò implicherebbe l'impossibilità di accettare nuove connessioni TCP; tuttavia, l'amministratore del server potrebbe utilizzare Servizi terminal per accedere in remoto e amministrare Servizi Windows Media.

**Quali sono le cause di questa vulnerabilità?**
La vulnerabilità è dovuta al fatto che il processo con cui i servizi di Stazione e di Monitoraggio di Windows Media convalidano le richieste TCP può impedire a entrambi i servizi di accettare nuove richieste di connessione.

**Che cosa sono i Servizi Windows Media?**
[Servizi Windows Media](http://www.microsoft.com/technet/prodtechnol/windows2000pro/maintain/w2kmngd/15_2kwms.mspx) è un componente server di Windows che consente di trasmettere contenuto da un server Windows Media ai client Windows Media in Internet o in un'Intranet. I clienti che ricevono il contenuto possono riprodurlo o visualizzarlo nel momento stesso della ricezione senza prima doverlo scaricare.

**Quali componenti vengono installati nel sistema con l'installazione di Servizi Windows Media?**
Servizi Windows Media è costituito da quattro servizi Windows:

-   Servizio Unicast di Windows Media. Questo servizio consente la trasmissione unicast di flussi in Internet o in un'Intranet.
-   Servizio di Stazione di Windows Media. Questo servizio consente la trasmissione multicast di flussi. Per utilizzare tale funzione, è necessario attivare il multicasting in tutti i router presenti tra il server e il client.
-   Servizio Programma Windows Media. Questo servizio fornisce un programma sequenziale, o elenco di riproduzione, al servizio di stazione di Windows Media. Gli elenchi di riproduzione possono essere utilizzati anche dal servizio unicast di Windows Media, che, per funzionare, si serve di funzionalità dei servizi di Stazione e di Monitoraggio di Windows Media.
-   Servizio di Monitoraggio di Windows Media. Si tratta di un servizio di supporto di Servizi Windows Media che consente di monitorare le connessioni client e server e di amministrare Servizi Windows Media.

**Che cosa sono i metodi unicast e multicast di trasmissione di flussi multimediali?**
I metodi di trasmissione di flussi multimediali unicast e multicast consentono di distribuire contenuto multimediale ai client di una rete.
Il termine "unicast" indica un tipico processo di trasferimento file in cui il server invia una copia separata dei dati a ogni client che la richieda.
Il termine "multicast" indica un processo di trasferimento file in cui viene inviata una singola copia dei dati e tutti i client accedono a quell'unico flusso in corso. Sulla rete non vengono pertanto inviate più copie dei dati. Per ulteriori informazioni ssui flussi multimediali multicast, visitare il sito Web Multicast Streaming with Windows Media Services 4.1.

**A quali attacchi viene esposto il sistema a causa di questa vulnerabilità?**
Un utente malintenzionato non autenticato può inviare al server una sequenza di pacchetti TCP/IP opportunamente predisposta per impedire al servizio di stazione di Windows Media di accettare nuove richieste. In un caso del genere, il servizio di stazione di Windows Media continuerebbe a trasmettere flussi multimediali sulle connessioni TCP già stabilite, ma non accetterebbe nuove richieste. Le nuove richieste di contenuto multimediale non sarebbero soddisfatte né sarebbero soddisfatte quelle relative al successivo elemento di un elenco di riproduzione, che sono essenzialmente nuove richieste. Per ripristinare il normale funzionamento, l'amministratore deve riavviare il servizio.

**Quali capacità sono necessarie per sfruttare questa vulnerabilità?**
Un utente non autenticato che sia in grado di connettersi al servizio di stazione o di monitoraggio di Windows Media può sfruttare questa vulnerabilità impedendo ai servizi di rispondere alle nuove richieste.

**Quali sono i sistemi principalmente interessati da questa vulnerabilità?**
Applicare l'aggiornamento ai sistemi in cui siano installati i servizi Windows Media Center per Windows 2000 Server.

**Se si esegue Servizi Windows Media 4.1 su Windows NT4 Server sì è interessati dalla vulnerabilità?**
No. Servizi Windows Media 4.1 (disponibile per il download per Windows NT4 Server) non è interessato dal problema.

**Quali sono gli scopi dell'aggiornamento?**
L'aggiornamento garantisce che i servizi di Stazione e di Monitoraggio di Windows Media convalidino correttamente le richieste TCP.

Informazioni sull'aggiornamento per la protezione
-------------------------------------------------

<span></span>
**Piattaforme e prerequisiti per l'installazione**:

Per informazioni sull'aggiornamento per la protezione specifico per la piattaforma utilizzata, fare clic sul collegamento corrispondente.

#### Windows 2000 Server (tutte le versioni)

**Prerequisiti**

Per installare questo aggiornamento per la protezione in Windows 2000 Server, è necessario Service Pack 2 (SP2), Service Pack 3 (SP3) o Service Pack 4 (SP4).

I prodotti software elencati sono stati sottoposti a test per determinare se tali versioni sono interessate dalla vulnerabilità. Le altre versioni non includono più il supporto delle patch per la protezione o potrebbero non essere interessate dal problema. Per ottenere informazioni sul ciclo di vita del supporto relativo al prodotto e alla versione di cui si dispone, visitare il sito Web Ciclo di vita del supporto.

Per ulteriori informazioni, fare clic sul numero riportato di seguito per visualizzare il corrispondente articolo della Microsoft. Knowledge Base:

[260910](http://support.microsoft.com/default.aspx?scid=kb;en-us;260910) How to Obtain the Latest Windows 2000 Service Pack

**Disponibilità nei service pack futuri**:
La correzione di questo problema verrà inclusa in Windows 2000 Service Pack 5.

**Informazioni per l'installazione**
Questo aggiornamento per la protezione supporta le seguenti opzioni del programma di installazione:

**/help                 **Consente di visualizzare le opzioni della riga di comando

**Modalità di installazione**

**/quiet  **            **  **Modalità non interattiva (senza interazione dell'utente o visualizzazione)

**/passive**            Modalità automatica (solo indicatore di stato)

**      /uninstall**          ** **Disinstalla il pacchetto

**Opzioni di riavvio**

**/norestart**          Non esegue il riavvio del sistema al termine dell'installazione

**/forcerestart**      Esegue il riavvio del sistema dopo l'installazione

**Opzioni speciali**

**/l**           Visualizza un elenco degli aggiornamenti rapidi o dei pacchetti di aggiornamento di Windows

**/o**          Sovrascrive i file OEM senza chiedere conferma

**/n**          Non esegue il backup dei file necessari per la disinstallazione

**/f**           Impone la chiusura delle altre applicazioni all'arresto del computer

**Nota**: è possibile combinare queste opzioni in un unico comando. Per garantire la compatibilità con le versioni precedenti, l'aggiornamento per la protezione supporta anche le opzioni del programma di installazione utilizzate dalla versione precedente dell'utilità di installazione.

**Informazioni per la distribuzione**

Per installare l'aggiornamento per la protezione senza l'intervento dell'utente, immettere la seguente riga al prompt dei comandi di Windows 2000 Service Pack 2, Windows 2000 Service Pack 3 o Windows 2000 Service Pack 4:**WindowsMedia41-KB832359-ENU** /passive /quiet

Per installare l'aggiornamento per la protezione senza imporre il riavvio del computer, immettere la seguente riga al prompt dei comandi di Windows 2000 Service Pack 2 o Windows 2000 Service Pack 3, Windows 2000 Service Pack 4: **WindowsMedia41-KB832359-ENU** /norestart

Per informazioni su come effettuare il deployment di questo aggiornamento per la protezione con Software Update Services, visitare il sito Web Software Update Services.

**Restart Requirement**

**Necessità di riavvio**
In alcuni casi, l'aggiornamento non richiede il riavvio del computer. Il programma di installazione arresta i servizi necessari, applica l'aggiornamento, quindi riavvia i servizi. Tuttavia, se per una ragione qualsiasi non è possibile arrestare i servizi richiesti, o se i file richiesti sono in uso, sarà necessario riavviare il sistema. In questo caso, viene visualizzato un messaggio in cui si indica di riavviare il sistema.

**Informazioni per la rimozione**
Per rimuovere questo aggiornamento per la protezione, utilizzare lo strumento Installazione applicazioni del Pannello di controllo.

Gli amministratori di sistema possono rimuovere l'aggiornamento per la protezione mediante l'utilità Spuninst.exe. L'utilità Spuninst.exe è disponibile nella cartella %Windir%\\$NTUninstallKB832359$\\Spuninst. L'utilità Spuninst.exe supporta le seguenti opzioni del programma di installazione:

-   **/?**: visualizza l'elenco delle opzioni del programma di installazione.
-   **/u**: utilizza la modalità automatica.
-   **/f**: impone la chiusura delle altre applicazioni all'arresto del computer.
-   **/z**: non esegue il riavvio del sistema al termine dell'installazione.
-   **/q**: utilizza la modalità non interattiva.

**Informazioni sui file**
Gli attributi dei file della versione inglese di questo aggiornamento (o delle versioni successive) sono riportati nella tabella che segue. Le date e gli orari dei file indicati nella tabella sono espressi utilizzando l'ora UTC (Coordinated Universal Time). Al momento della visualizzazione, tali informazioni verranno convertite nella data e nell'ora locali. Per informazioni sulle differenze fra l'ora UTC e l'ora locale, utilizzare la scheda Time Zone dello strumento Data and Time di Control Panel.

Windows 2000 Service Pack 2, Windows 2000 Service Pack 3, Windows 2000 Service Pack 4

`Data         Ora    Versione    Dimensione   Nome File------------------------------------------------------15-Jan-2004  02:51  4.1.0.3934  222,384      Nscm.exe15-Jan-2004  02:48  4.1.0.3934  31,808       Nspmon.exe`

**Verifica dell'installazione dell'aggiornamento**

Per verificare che un aggiornamento per la protezione sia installato nel sistema interessato, è possibile utilizzare lo strumento Microsoft Baseline Security Analyzer (MBSA). Tale strumento consente di eseguire la scansione di sistemi locali e remoti, al fine di rilevare eventuali patch di protezione mancanti, nonché i più comuni errori di configurazione della protezione. Per ulteriori informazioni su MBSA, visitare il sito Web Microsoft Baseline Security Analyzer.

Per verificare che i file dell'aggiornamento per la protezione siano installati, è anche possibile esaminare la seguente chiave del Registro di sistema:

HKEY\_LOCAL\_MACHINE\\SOFTWARE\\Microsoft\\Updates\\Windows Media Services\\KB832359\\FileList

Nota Se un amministratore o un OEM integra o esegue lo slipstreaming dell'aggiornamento per la protezione 832359 nei file di origine dell'installazione di Windows, è possibile che questa chiave del Registro di sistema non venga creata correttamente.

### Altre informazioni

**Ringraziamenti**

Microsoft ringrazia i seguenti utenti per aver collaborato con noi al fine di proteggere i sistemi dei clienti:

-   [Qualys](http://www.qualys.com), che ha segnalato il problema

**Download di altri aggiornamenti per la protezione**:

Sono disponibili aggiornamenti per altri problemi di protezione nei seguenti siti:

-   Gli aggiornamenti per la protezione sono disponibili nel Microsoft Download Center ed è possibile individuarli in modo semplice eseguendo una ricerca con la parola chiave "security\_patch".
-   Gli aggiornamenti per i sistemi consumer sono disponibili nel sito Web Windows Update.

**Supportotecnico**:

-   Per usufruire dei servizi del supporto tecnico, visitare il sito Supporto Tecnico di Microsoft Italia . Le chiamate al supporto tecnico relative agli aggiornamenti per la protezione sono gratuite.
-   I clienti internazionali possono ottenere assistenza tecnica presso le filiali Microsoft locali. Le chiamate al supporto tecnico relative agli aggiornamenti di protezione sono gratuite.

**Fonti di informazioni sulla protezione:**

-   Nella sezione dedicata alla protezione del sito Web Microsoft TechNet sono disponibili ulteriori informazioni sulla protezione e la sicurezza dei prodotti Microsoft.
-   [Microsoft Software Update Services](http://www.microsoft.com/sus/)
-   [Microsoft Baseline Security Analyzer (MBSA)](http://www.microsoft.com/mbsa)
-   [Windows Update](http://v4.windowsupdate.microsoft.com/it/default.asp)
-   Catalogo di Windows Update: per ulteriori informazioni sul catalogo di Windows Update, vedere l'articolo 323166 della Knowledge Base.
-   [Office Update](http://office.microsoft.com/officeupdate/).

**Software Update Services (SUS):**

Microsoft Software Update Services (SUS) consente agli amministratori di eseguire in modo rapido e affidabile il deployment dei più recenti aggiornamenti critici e per la protezione sia nei server basati su Windows® 2000 e Windows ServerTM 2003, sia nei computer desktop che eseguono Windows 2000 Professional o Windows XP Professional .

Per informazioni su come effettuare il deployment di questo aggiornamento per la protezione con Software Update Services, visitare il sito Web Software Update Services .

**Systems Management Server (SMS):**

Per semplificare il deployment dell'aggiornamento per la protezione, è possibile utilizzare Systems Management Server. Per informazioni su Systems Management Server, visitare il sito Web di SMS. Per informazioni dettagliate sui numerosi miglioramenti apportati al processo di distribuzione degli aggiornamenti per la protezione da SMS 2003, visitare il sito Web SMS 2003 Security Patch Management. In SMS sono disponibili anche molti strumenti aggiuntivi, come SMS 2.0 Software Update Services Feature Pack e [SMS 2.0 Administration Feature Pack](http://go.microsoft.com/fwlink/?linkid=21161), che assistono gli amministratori nel deployment degli aggiornamenti per la protezione. SMS 2.0 Software Update Services Feature Pack utilizza Microsoft Baseline Security Analyzer e lo strumento di rilevamento di Microsoft Office per offrire il più ampio supporto possibile per l'applicazione delle patch incluse nei bollettini sulla sicurezza. Per alcuni aggiornamenti software può essere necessario disporre di diritti amministrativi ed eseguire il riavvio del computer.

**Nota**: per applicare gli aggiornamenti a computer specifici, è possibile utilizzare le funzionalità di inventario di SMS 2.0 Software Update Services Feature Pack, mentre per l'installazione è possibile utilizzare lo strumento Elevated Rights Deployment di SMS 2.0 Administration Feature Pack, che consente di eseguire in modo ottimale il deployment con Systems Management Server degli aggiornamenti che richiedono l'impostazione di una destinazione specifica e diritti amministrativi dopo il riavvio del computer.

**Dichiarazione di non responsabilità**:
Le informazioni disponibili nella Microsoft Knowledge Base sono fornite "come sono" senza garanzie di alcun tipo. Conseguentemente, Microsoft non rilascia alcuna garanzia, esplicita o implicita, inclusa la garanzia di commerciabilità e di idoneità per uno scopo specifico. Microsoft o i suoi fornitori non saranno, in alcun caso, responsabili per danni di qualsiasi tipo, inclusi i danni diretti, indiretti, incidentali, consequenziali, la perdita di profitti, e i danni punitivi o speciali, anche qualora Microsoft o i suoi fornitori siano stati informati della possibilità del verificarsi di tali danni. Alcuni stati non consentono l'esclusione o la limitazione di responsabilità per danni diretti o indiretti e, dunque, la sopraccitata limitazione potrebbe non essere applicabile.

**Versioni**:

-   V1.0 (9 marzo 2004): pubblicazione del bollettino

*Built at 2014-04-18T01:50:00Z-07:00*
