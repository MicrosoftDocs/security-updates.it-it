---
TOCTitle: 'MS04-006'
Title: 'Bollettino Microsoft sulla sicurezza MS04-006 - Importante'
ms:assetid: 'ms04-006'
ms:contentKeyID: 61239934
ms:mtpsurl: 'https://technet.microsoft.com/it-IT/library/ms04-006(v=Security.10)'
author: SharonSears
ms.author: SharonSears
---

Security Bulletin

Bollettino Microsoft sulla sicurezza MS04-006 - Importante
==========================================================

Vulnerabilità relativa a WINS (Windows Internet Naming Service) che può consentire l'esecuzione di codice non autorizzato (830352)
----------------------------------------------------------------------------------------------------------------------------------

Data di pubblicazione: martedì 10 febbraio 2004

**Data di pubblicazione originale:** 10 febbraio 2004
**Versione:** 1.0

#### Riepilogo

**Destinatari**: clienti che utilizzano Microsoft® Windows Internet Naming Service (WINS)

**Effetti della vulnerabilità**: esecuzione di codice in modalità remota.

**Livello di criticità**: Importante.

**Raccomandazioni**: gli amministratori del server WINS devono installare la patch al più presto.

**Aggiornamenti sostituiti**: nessuno.

**Avvertenze**: nessuna.

**Software verificato e posizioni per il download dell'aggiornamento**:

**Software interessato**:

-   Microsoft Windows NT Server 4.0 Service Pack 6a - [Effettuare il download dell'aggiornamento](http://www.microsoft.com/downloads/details.aspx?familyid=67f91e33-e2ec-4ce9-b55b-509240b1a973&displaylang=en)
-   Microsoft Windows NT Server 4.0 Terminal Server Edition, Service Pack 6 - [Effettuare il download dell'aggiornamento](http://www.microsoft.com/downloads/details.aspx?familyid=fd38bd3f-2e56-45b8-b8b2-c5c798b0e70d&displaylang=en)
-   Microsoft Windows 2000 Server, Service Pack 2, Service Pack 3, Service Pack 4 - [Effettuare il download dell'aggiornamento](http://www.microsoft.com/downloads/details.aspx?familyid=fd38bd3f-2e56-45b8-b8b2-c5c798b0e70d&displaylang=en)
-   Microsoft Windows Server 2003 - [Effettuare il download dell'aggiornamento](http://www.microsoft.com/downloads/details.aspx?familyid=aa95192e-5b0b-45f0-b4ae-e228b0625f2d&displaylang=en)
-   Microsoft Windows Server 2003 64-Bit Edition - [Effettuare il download dell'aggiornamento](http://www.microsoft.com/downloads/details.aspx?familyid=6fd30c00-8d60-4cfd-a115-3708138f5b00&displaylang=en)

**Software non interessato**:

-   Microsoft Windows NT Workstation 4.0 Service Pack 6a
-   Microsoft Windows 2000 Professional, Service Pack 2, Service Pack 3, Service Pack 4
-   Microsoft Windows XP, Microsoft Windows XP Service Pack 1
-   Microsoft Windows XP 64-Bit Edition
-   Microsoft Windows XP 64-Bit Edition versione 2003, Microsoft Windows XP 64-Bit Edition versione 2003 Service Pack 1

I prodotti software elencati sono stati sottoposti a test per determinare se tali versioni sono interessate dalla vulnerabilità. Le altre versioni non includono più il supporto delle patch di sicurezza o potrebbero non essere interessate dal problema. Per ottenere informazioni sul ciclo di vita del supporto relativo al prodotto e alla versione di cui si dispone, visitare il sito Web [Ciclo di vita del supporto.](http://support.microsoft.com/common/international.aspx?rdpath=fh;en-us;lifecycle)

### Informazioni generali

Dettagli tecnici
----------------

<span></span>
**Descrizione tecnica:**

In WINS (Windows Internet Naming Service) è presente una vulnerabilità di sicurezza. La vulnerabilità è dovuta al metodo utilizzato dal WINS per convalidare la lunghezza di pacchetti opportunamente predisposti. In Windows Server 2003 tale vulnerabilità può consentire a un hacker, che abbia inviato una serie di pacchetti opportunamente predisposti a un server WINS, di bloccare il servizio provocando probabilmente una condizione di Denial of Service. In questo caso, il ripristino del normale funzionamento richiederà il riavvio manuale del servizio.

La possibilità di una negazione del servizio in Windows Server 2003 è dovuta alla presenza di una funzionalità di sicurezza, utilizzata nello sviluppo del sistema operativo, che rileva i tentativi di sfruttare il sovraccarico di un buffer basato su stack consentendo di arginare eventuali azioni di utenti malintenzionati. Questa funzionalità di sicurezza può essere obbligata a terminare il servizio per impedire l'esecuzione di codice dannoso.

In Windows Server 2003, infatti, quando viene eseguito un tentativo di sfruttare il sovraccarico del buffer, il servizio viene terminato provocando una condizione di negazione del servizio di WINS. Poiché è possibile che in futuro si trovino dei metodi per aggirare questa funzionalità di sicurezza, consentendo l'esecuzione di codice, è consigliabile che i clienti applichino l'aggiornamento. Per ulteriori informazioni su queste funzionalità di protezione, visitare il seguente [sito Web](http://go.microsoft.com/fwlink/?linkid=21535).

**Fattori attenuanti:**

1.  **Il servizio WINS non viene installato per impostazione predefinita.**
2.  In Windows Server 2003, il WINS viene automaticamente riavviato se si verificano errori. Dopo il terzo riavvio automatico, si renderà necessario un riavvio manuale per il ripristino del normale funzionamento di WINS.
3.  In Windows 2000 e Windows NT 4.0, il WINS contiene il codice vulnerabile. Tuttavia, in questi sistemi il problema non provoca una negazione del servizio.
4.  La vulnerabilità non consente a un hacker di ottenere privilegi sul sistema interessato. Nello scenario di attacco più probabile, il problema si limita esclusivamente a una negazione del servizio.
5.  Le configurazioni predefinite dei firewall e le procedure standard consigliate per la configurazione dei firewall consentono di proteggere le reti dagli attacchi remoti che hanno origine all'esterno del perimetro aziendale. Le procedure ottimali prevedono il blocco di tutte le porte che non vengono utilizzate. Nella maggior parte delle configurazioni di rete il server WINS non è disponibile per la connessione da Internet.

**Livello di criticità**:

|                                                             |            |
|-------------------------------------------------------------|------------|
| **Microsoft Windows NT 4.0**                                | Basso      |
| **Microsoft Windows NT Server 4.0 Terminal Server Edition** | Basso      |
| **Microsoft Windows 2000**                                  | Basso      |
| **Microsoft Windows Server 2003**                           | Importante |

La [classificazione](http://technet.microsoft.com/security/bulletin/rating) della criticità di cui alla tabella precedente si basa sui tipi di sistemi interessati dalla vulnerabilità, sui modelli di deployment più comuni e sui potenziali effetti del problema in tali ambienti.

**Identificatore della vulnerabilità:** [CAN-2003-0825](http://www.cve.mitre.org/cgi-bin/cvename.cgi?name=can-2003-0825)

Soluzioni alternative
---------------------

<span></span>
Microsoft ha verificato le soluzioni alternative seguenti. Queste soluzioni alternative non eliminano la vulnerabilità, ma contribuiscono a impedire i tipi di attacchi noti. In alcuni casi, le soluzioni alternative possono causare una riduzione della funzionalità, come indicato nelle relative descrizioni.

-   **Bloccare le porte TCP 42 e UDP 137 a livello del firewall.**
    Queste porte vengono utilizzate per stabilire una connessione con un server WINS remoto quindi, bloccandole a livello di firewall, è possibile evitare che i sistemi protetti dal firewall subiscano attacchi che tentano di sfruttare questa vulnerabilità. È possibile che vengano individuate altre porte utilizzabili per sfruttare la vulnerabilità. Le porte elencate sono quelle più comunemente utilizzate per gli attacchi. Microsoft consiglia di bloccare tutte le comunicazioni in ingresso non richieste provenienti da Internet.
-   **Rimuovere WINS se non lo si utilizza:**
    In molte organizzazioni, WINS fornisce servizi solo per i sistemi preesistenti. Se non è più necessario, quindi, può essere rimosso con la seguente procedura valida solo per Windows 2000 e versioni successive. Per Windows NT 4.0, seguire la procedura riportata nella documentazione del prodotto.
    Per configurare i componenti e i servizi WINS:

    -   Nel Pannello di controllo aprire **Installazione applicazioni**.
    -   Fare clic su **Installazione componenti di Windows**.
    -   Nella schermata dell'Aggiunta guidata componenti di Windows selezionare **Servizi di rete** nella casella **Componenti**, quindi scegliere **Dettagli**.
    -   Per rimuovere WINS, fare clic per deselezionare la casella di controllo **WINS (Windows Internet Naming Service)**.
    -   Completare l'Aggiunta guidata componenti di Windows seguendo le istruzioni visualizzate.

    Impatto della soluzione alternativa: molte organizzazioni utilizzano WINS per eseguire le funzioni di risoluzione e registrazione dei nomi nella rete. Gli amministratori non devono rimuovere WINS prima di aver compreso a fondo l'effetto che tale operazione avrà sulla rete. Per ulteriori informazioni su WINS, vedere la [documentazione del prodotto WINS](http://go.microsoft.com/fwlink/?linkid=21455). Inoltre, se un amministratore rimuove la funzionalità WINS da un server che continuerà a fornire risorse condivise in rete, deve riconfigurare correttamente il sistema per utilizzare gli altri servizi di risoluzione dei nomi presenti nella rete locale.

Domande frequenti
-----------------

<span></span>
**Qual è la portata o l'impatto di questa vulnerabilità?**
Nello scenario di attacco più probabile si tratta di una vulnerabilità di tipo [denial of service](http://go.microsoft.com/fwlink/?linkid=21142) (o negazione del servizio) di Windows Server 2003. Un hacker che riesca a sfruttarla potrebbe bloccare il servizio WINS in Windows Server 2003. In un caso del genere WINS verrà riavviato automaticamente per impostazione predefinita. Dopo il terzo riavvio automatico, si renderà necessario un riavvio manuale per il ripristino del normale funzionamento di WINS. Riavviando WINS il servizio ricomincerà a funzionare correttamente. Tuttavia, WINS resterà vulnerabile ad altri tentativi di attacco di tipo Denial of Service In Windows NT e Windows 2000 la natura della vulnerabilità è leggermente diversa. WINS rifiuta il pacchetto opportunamente predisposto e l'attacco non provoca una condizione di negazione del servizio. Anche in queste piattaforme, quindi, la vulnerabilità non consente l'esecuzione di codice. Microsoft sta pubblicando un aggiornamento di sicurezza per queste piattaforme che corregge il codice vulnerabile come misura preventiva per garantire che non sia possibile trovare metodi in futuro che consentano di sfruttare la vulnerabilità.

**Quali sono le cause di questa vulnerabilità?**
La vulnerabilità è dovuta al metodo utilizzato dal WINS per convalidare la lunghezza di pacchetti opportunamente predisposti.

La possibilità di negazione del servizio in Windows Server 2003 è dovuta alla presenza di una funzionalità di sicurezza, utilizzata nello sviluppo del sistema operativo, che rileva i tentativi di sfruttare il sovraccarico di un buffer basato su stack consentendo di arginare eventuali azioni di utenti malintenzionati. Questa funzionalità di sicurezza può essere obbligata a terminare il servizio per impedire l'esecuzione di codice dannoso. In Windows Server 2003, infatti, quando viene eseguito un tentativo di sfruttare il sovraccarico del buffer, il servizio viene terminato provocando una condizione di negazione del servizio di WINS. Poiché è possibile che in futuro si trovino dei metodi per aggirare questa funzionalità di sicurezza, consentendo l'esecuzione di codice, è consigliabile che i clienti applichino l'aggiornamento. Per ulteriori informazioni su queste funzionalità di sicurezza, visitare il seguente [sito Web](http://go.microsoft.com/fwlink/?linkid=21535).

**Che cos'è WINS (Windows Internet Naming Service)?**
Il servizio WINS mappa gli indirizzi IP ai nomi di computer NetBIOS e viceversa. Utilizzando i server WINS le risorse possono essere ricercate in base al nome computer invece che con l'indirizzo IP. I vantaggi di WINS sono i seguenti:

-   Riduzione del traffico broadcast basato su NetBIOS nelle subnet e possibilità per i client di eseguire query sui server WINS per individuare sistemi remoti.
-   Supporto in rete di client Windows e NetBIOS precedenti, che possono esplorare elenchi per individuare domini Windows senza la necessaria presenza di un domain controller in ogni subnet.
-   Supporto di client DNS (Domain Name System) precedenti che, se è implementata l'integrazione della funzione di ricerca WINS, possono individuare risorse NetBIOS.

Per ulteriori informazioni su WINS, vedere la [documentazione del prodotto WINS](http://go.microsoft.com/fwlink/?linkid=21455).

**A quali attacchi viene esposto il sistema a causa di questa vulnerabilità?**
Se sfruttata, questa vulnerabilità consente agli hacker di impedire al servizio WINS in un computer Windows Server 2003 di rispondere a tutte le richieste. In Windows NT 4.0 e Windows 2000, il WINS rifiuterà il pacchetto opportunamente predisposto e l'attacco non provocherà una negazione del servizio.

**Quali capacità sono necessarie per sfruttare questa vulnerabilità?**
Qualsiasi utente anonimo in grado di inviare un messaggio opportunamente predisposto al servizio WINS di un determinato server può tentare di sfruttare questa vulnerabilità. Qualsiasi utente in grado di stabilire una connessione con un determinato sistema utilizzando le porte interessate può tentare di sfruttare questa vulnerabilità.

**In quale modo un hacker può sfruttare questa vulnerabilità?**
Un hacker può tentare di sfruttare questa vulnerabilità creando un messaggio di rete appositamente predisposto e inviandolo al sistema interessato dal problema. In Windows Server 2003 la ricezione di un messaggio del genere può causare un errore nel servizio provocando una condizione di negazione del servizio.

È possibile accedere al componente interessato anche con altre tecniche, ad esempio utilizzando un metodo che prevede l'accesso interattivo al sistema oppure un'altra applicazione che passa parametri al componente affetto dalla vulnerabilità, in modalità locale o remota.

**Quali sono i sistemi principalmente interessati da questa vulnerabilità?**
Sono vulnerabili solo i sistemi Windows configurati come server WINS. Windows NT 4.0 Workstation, Windows 2000 Professional e Windows XP non possono essere configurati come server WINS, quindi non sono interessati da questa vulnerabilità.

**Quali sono gli scopi dell'aggiornamento?**
L'aggiornamento elimina la vulnerabilità modificando il metodo utilizzato da WINS per convalidare la lunghezza di un messaggio prima di passarlo al buffer allocato.

Informazioni sull'aggiornamento per la protezione
-------------------------------------------------

<span></span>
**Piattaforme e prerequisiti per l'installazione**:

Per informazioni sull'aggiornamento per la protezione specifico per la piattaforma utilizzata, fare clic sul collegamento corrispondente.

#### Windows Server 2003 (tutte le versioni)

**Prerequisiti**
Per questo aggiornamento per la protezione è necessaria la versione definitiva di Windows Server 2003.

**Disponibilità nei service pack futuri**:
La correzione di questo problema verrà inclusa in Windows Server 2003 Service Pack 1.

**Informazioni per l'installazione**

Questo aggiornamento per la protezione supporta le seguenti opzioni del programma di installazione: **/help**
Consente di visualizzare le opzioni della riga di comando

**Modalità di installazione**

**/quiet**
Modalità non interattiva (senza interazione dell'utente o visualizzazione)

**/passive**
Modalità automatica (solo indicatore di stato)

**/uninstall**
Disinstalla il pacchetto

**Opzioni di riavvio**

**/norestart**
Non esegue il riavvio del sistema al termine dell'installazione

**/forcerestart**
Esegue il riavvio del sistema dopo l'installazione

**Opzioni speciali**

**/l**
Visualizza un elenco degli aggiornamenti rapidi o dei pacchetti di aggiornamento di Windows

**/o**
Sovrascrive i file OEM senza chiedere conferma

**/n**
Non esegue il backup dei file necessari per la disinstallazione

**/f**
Impone la chiusura delle altre applicazioni all'arresto del computer

**Nota:** è possibile combinare queste opzioni in un unico comando. Per garantire la compatibilità con le versioni precedenti, l'aggiornamento per la protezione supporta anche le opzioni del programma di installazione utilizzate dalla versione precedente dell'utilità di installazione.

**/norestart**
Non esegue il riavvio del sistema al termine dell'installazione

**/forcerestart**
Esegue il riavvio del sistema dopo l'installazione

**Opzioni speciali**

**/l**
Visualizza un elenco degli aggiornamenti rapidi o dei pacchetti di aggiornamento di Windows

**/o**
Sovrascrive i file OEM senza chiedere conferma

**/n**
Non esegue il backup dei file necessari per la disinstallazione

**/f**
Impone la chiusura delle altre applicazioni all'arresto del computer

**Nota**: è possibile combinare queste opzioni in un unico comando. Per garantire la compatibilità con le versioni precedenti, l'aggiornamento per la protezione supporta anche le opzioni del programma di installazione utilizzate dalla versione precedente dell'utilità di installazione.

**Informazioni per la distribuzione**

Per installare l'aggiornamento per la protezione senza l'intervento dell'utente, immettere la riga seguente al prompt dei comandi di Windows Server 2003:

`Windowsserver2003-kb830352-x86-enu /passive /quiet`

Per installare l'aggiornamento per la protezione senza imporre il riavvio del computer, immettere la riga seguente al prompt dei comandi di Windows Server 2003:

`Windowsserver2003-kb830352-x86-enu /norestart`

Per informazioni su come effettuare il deployment di questo aggiornamento per la protezione con Software Update Services, visitare il sito Web Software Update Services.

**Necessità di riavvio**

Dopo l'applicazione dell'aggiornamento per la protezione è necessario riavviare il computer.

**Informazioni per la rimozione**

Per rimuovere questo aggiornamento, utilizzare Installazione applicazioni dal Pannello di controllo.

Gli amministratori di sistema possono rimuovere l'aggiornamento per la protezione mediante l'utilità Spuninst.exe. L'utilità Spuninst.exe è disponibile nella cartella %Windir%\\$NTUninstallKB830352$\\Spuninst. L'utilità Spuninst.exe supporta le seguenti opzioni del programma di installazione:

-   **/?**: visualizza l'elenco delle opzioni del programma di installazione.
-   **/u**: utilizza la modalità automatica.
-   **/f**: impone la chiusura delle altre applicazioni all'arresto del computer.
-   **/z**: non esegue il riavvio del sistema al termine dell'installazione.
-   **/q**: utilizza la modalità non interattiva.

**Informazioni sui file**

Gli attributi dei file della versione inglese di questo aggiornamento (o delle versioni successive) sono riportati nella tabella che segue. Le date e gli orari dei file indicati nella tabella sono espressi utilizzando l'ora UTC (Coordinated Universal Time). Al momento della visualizzazione, tali informazioni verranno convertite nella data e nell'ora locali. Per informazioni sulle differenze fra l'ora UTC e l'ora locale, utilizzare la scheda Time Zone dello strumento Data and Time di Control Panel.

Windows Server 2003, Enterprise Edition, Windows Server 2003, Standard Edition, Windows Server 2003, Web Edition e Windows Server 2003, Datacenter Edition:

| Data        | Ora   | Version     | Dimensione | Nome File | Cartella |
|-------------|-------|-------------|------------|-----------|----------|
| 31-ott-2003 | 17:47 | 5.2.3790.99 | 144,384    | Wins.exe  | RTMGDR   |
| 31-ott-2003 | 17:44 | 5.2.3790.99 | 144,384    | Wins.exe  | RTMQFE   |

Windows Server 2003, 64-Bit Enterprise Edition e Windows Server 2003, 64-Bit Datacenter Edition:

| Data        | Ora   | Version     | Dimensione | Nome File | Piattaforma | Cartella    |
|-------------|-------|-------------|------------|-----------|-------------|-------------|
| 30-ott-2003 | 16:58 | 5.2.3790.99 | 467,968    | Wins.exe  | IA64        | RTMGDR      |
| 31-ott-2003 | 17:47 | 5.2.3790.99 | 144,384    | Wwins.exe | X86         | RTMGDR\\WOW |
| 30-ott-2003 | 16:58 | 5.2.3790.99 | 467,968    | Wins.exe  | IA64        | RTMQFE      |
| 31-ott-2003 | 17:44 | 5.2.3790.99 | 144,384    | Wwins.exe | X86         | RTMQFE\\WOW |

**Nota**. Quando si installa questo aggiornamento per la protezione in un computer con sistema operativo Windows Server 2003, il programma di installazione verifica se i file da aggiornare nel sistema sono stati precedentemente aggiornati mediante una correzione Microsoft. Se uno di questi file è stato aggiornato mediante l'installazione di una correzione precedente, il programma di installazione copia nel computer i file della cartella RTMQFE. In caso contrario, copia nel computer i file della cartella RTMGDR. Per ulteriori informazioni, fare clic sul numero riportato di seguito per visualizzare il corrispondente articolo della Microsoft Knowledge Base:

[824994](http://support.microsoft.com/default.aspx?kbid=824994) Description of the Contents of a Windows Server 2003 Product Update Package

**Verifica dell'installazione dell'aggiornamento**

Per verificare che un aggiornamento per la protezione sia installato nel sistema interessato, è possibile utilizzare lo strumento Microsoft Baseline Security Analyzer (MBSA). Tale strumento consente di eseguire la scansione di sistemi locali e remoti, al fine di rilevare eventuali patch di protezione mancanti, nonché i più comuni errori di configurazione della protezione. Per ulteriori informazioni su MBSA, visitare il sito Web [Microsoft Baseline Security Analyzer](http://go.microsoft.com/fwlink/?linkid=21134).

Per verificare che i file dell'aggiornamento per la protezione siano installati, è anche possibile esaminare la seguente chiave del Registro di sistema:

HKEY\_LOCAL\_MACHINE\\SOFTWARE\\Microsoft\\Updates\\Windows Server 2003\\SP1\\KB830352\\Filelist

Nota Se un amministratore o un OEM integra o esegue lo slipstreaming dell'aggiornamento per la protezione 830352 nei file di origine dell'installazione di Windows, è possibile che questa chiave del Registro di sistema non venga creata correttamente.

#### Windows 2000 Server

**Prerequisiti**

Per installare questo aggiornamento per la protezione in Windows 2000 Server, è necessario Service Pack 2 (SP2), Service Pack 3 (SP3) o Service Pack 4 (SP4).

I prodotti software elencati sono stati sottoposti a test per determinare se tali versioni sono interessate dalla vulnerabilità. Le altre versioni non includono più il supporto delle patch per la protezione o potrebbero non essere interessate dal problema. Per ottenere informazioni sul ciclo di vita del supporto relativo al prodotto e alla versione di cui si dispone, visitare il sito Web Ciclo di vita del supporto.

Per ulteriori informazioni, fare clic sul numero riportato di seguito per visualizzare il corrispondente articolo della Microsoft Knowledge Base:

260910 Acquisizione della versione più recente del service pack di Windows 2000

**Disponibilità nei service pack futuri**:
La correzione di questo problema verrà inclusa in Windows 2000 Service Pack 5.

**Informazioni per l'installazione**

Questo aggiornamento per la protezione supporta le seguenti opzioni del programma di installazione: Questo aggiornamento per la protezione supporta le seguenti opzioni del programma di installazione:

**/help**
Consente di visualizzare le opzioni della riga di comando

**Modalità di installazione**

**/quiet**
Modalità non interattiva (senza interazione dell'utente o visualizzazione)

**/passive**
Modalità automatica (solo indicatore di stato)

**/uninstall**

**Disinstalla il pacchetto**

**Opzioni di riavvio**

**/norestart**
Non esegue il riavvio del sistema al termine dell'installazione

**/forcerestart**
Esegue il riavvio del sistema dopo l'installazione

**Opzioni speciali**

**/l**
Visualizza un elenco degli aggiornamenti rapidi o dei pacchetti di aggiornamento di Windows

**/o**
Sovrascrive i file OEM senza chiedere conferma

**/n**
Non esegue il backup dei file necessari per la disinstallazione

**/f**
Impone la chiusura delle altre applicazioni all'arresto del computer

**Nota:** è possibile combinare queste opzioni in un unico comando. Per garantire la compatibilità con le versioni precedenti, l'aggiornamento per la protezione supporta anche le opzioni del programma di installazione utilizzate dalla versione precedente dell'utilità di installazione.

**Informazioni per la distribuzione**
Per installare l'aggiornamento per la protezione senza l'intervento dell'utente, immettere la seguente riga al prompt dei comandi di Windows 2000 Server Service Pack 2, Windows 2000 Service Pack 3, Windows 2000 Service Pack 4:

`Windows2000-kb830352-x86-enu /passive /quiet`

Per installare l'aggiornamento per la protezione senza imporre il riavvio del computer, immettere la seguente riga al prompt dei comandi di Windows 2000 Server Service Pack 2, Windows 2000 Service Pack 3, Windows 2000 Service Pack 4:

`Windows2000-kb830352-x86-enu /norestart`

Per informazioni su come effettuare il deployment di questo aggiornamento per la protezione con Software Update Services, visitare il sito Web S[oftware Update Services](http://go.microsoft.com/fwlink/?linkid=21125).

**Necessità di riavvio**

Dopo l'applicazione dell'aggiornamento per la protezione è necessario riavviare il computer.

**Informazioni per la rimozione**

Per rimuovere questo aggiornamento per la protezione, utilizzare lo strumento Installazione applicazioni del Pannello di controllo.

Gli amministratori di sistema possono rimuovere l'aggiornamento per la protezione mediante l'utilità Spuninst.exe. L'utilità Spuninst.exe è disponibile nella cartella %Windir%\\$NTUninstallKB830352$\\Spuninst. L'utilità Spuninst.exe supporta le seguenti opzioni del programma di installazione:

-   **/?**: visualizza l'elenco delle opzioni del programma di installazione.
-   **/u**: utilizza la modalità automatica.
-   **/f**: impone la chiusura delle altre applicazioni all'arresto del computer.
-   **/z**: non esegue il riavvio del sistema al termine dell'installazione.
-   **/q**: utilizza la modalità non interattiva.

**Informazioni sui file** Gli attributi dei file della versione inglese di questo aggiornamento (o delle versioni successive) sono riportati nella tabella che segue. Le date e gli orari dei file indicati nella tabella sono espressi utilizzando l'ora UTC (Coordinated Universal Time). Al momento della visualizzazione, tali informazioni verranno convertite nella data e nell'ora locali. Per informazioni sulle differenze fra l'ora UTC e l'ora locale, utilizzare la scheda Time Zone dello strumento Data and Time di Control Panel.

Windows 2000 Service Pack 2, Windows 2000 Service Pack 3 e Windows 2000 Service Pack 4:

| Data        | Ora   | Version       | Dimensione | Nome File |
|-------------|-------|---------------|------------|-----------|
| 04-nov-2003 | 20:02 | 5.0.2195.6870 | 145,168    | Wins.exe  |

**Verifica dell'installazione dell'aggiornamento**

Per verificare che un aggiornamento per la protezione sia installato nel sistema interessato, è possibile utilizzare lo strumento Microsoft Baseline Security Analyzer (MBSA). Tale strumento consente di eseguire la scansione di sistemi locali e remoti, al fine di rilevare eventuali patch di protezione mancanti, nonché i più comuni errori di configurazione della protezione. Per ulteriori informazioni su MBSA, visitare il sito Web [Microsoft Baseline Security Analyzer](http://go.microsoft.com/fwlink/?linkid=21134).

Per verificare che i file dell'aggiornamento per la protezione siano installati, è anche possibile esaminare la seguente chiave del Registro di sistema:

HKEY\_LOCAL\_MACHINE\\SOFTWARE\\Microsoft\\Updates\\Windows 2000\\SP5\\KB830352\\Filelist

Nota Se un amministratore o un OEM integra o esegue lo slipstreaming dell'aggiornamento per la protezione 830352 nei file di origine dell'installazione di Windows, è possibile che questa chiave del Registro di sistema non venga creata correttamente.

#### Windows NT 4.0 Server, Windows NT Server 4.0 Terminal Server Edition

**Prerequisiti**

Per questo aggiornamento per la protezione è necessario Windows NT Server 4.0 Service Pack 6a (SP6a) o Windows NT Server 4.0, Terminal Server Edition, Service Pack 6 (SP6).

I prodotti software elencati sono stati sottoposti a test per determinare se tali versioni sono interessate dalla vulnerabilità. Le altre versioni non includono più il supporto delle patch per la protezione o potrebbero non essere interessate dal problema. Per ottenere informazioni sul ciclo di vita del supporto relativo al prodotto e alla versione di cui si dispone, visitare il sito Web Ciclo di vita del supporto.

Per ulteriori informazioni, fare clic sul numero riportato di seguito per visualizzare il corrispondente articolo della Microsoft Knowledge Base:

152734 Download del service pack più recente per Windows NT 4.0

**Informazioni per l'installazione**
Questo aggiornamento per la protezione supporta le seguenti opzioni del programma di installazione:

-   **/y**: rimuove la patch (solo con le opzioni /m o /q ).
-   **/f**: impone la chiusura dei programmi durante l'arresto del sistema.
-   **/n**: evita di creare la cartella di disinstallazione.
-   **/z**: non esegue il riavvio del sistema al termine dell'aggiornamento.
-   **/q**: utilizza la modalità automatica o senza intervento dell'utente, senza interfaccia utente (questa opzione è un superset dell'opzione /m ).
-   **/m**: utilizza la modalità automatica con interfaccia utente.
-   **/l**: elenca le correzioni installate.
-   **/x**: estrae i file senza eseguire il programma di installazione.

Nota: è possibile combinare queste opzioni in un unico comando.

**Informazioni per la distribuzione**

Per installare l'aggiornamento per la protezione senza l'intervento dell'utente, immettere la riga seguente al prompt dei comandi di Windows NT Server 4.0:

`Windowsnt4server-kb830352-x86-enu /q`

Per Windows NT Server 4.0, Terminal Server Edition:

`Windowsnt4terminalserver-kb830352-x86-enu /q`

Per installare l'aggiornamento per la protezione senza imporre il riavvio del computer, immettere la riga seguente al prompt dei comandi di Windows NT Server 4.0:

`Windowsnt4server-kb830352-x86-enu /z`

Per Windows NT Server 4.0, Terminal Server Edition:

`Windowsnt4terminalserver-kb830352-x86-enu /z`

Per informazioni su come effettuare il deployment di questo aggiornamento per la protezione con Software Update Services, visitare il sito Web Software Update Services.

**Necessità di riavvio**
Dopo l'applicazione dell'aggiornamento per la protezione è necessario riavviare il computer.

**Informazioni per la rimozione**
Per rimuovere questo aggiornamento per la protezione, utilizzare lo strumento Installazione applicazioni del Pannello di controllo.

Gli amministratori di sistema possono rimuovere l'aggiornamento per la protezione mediante l'utilità Hotfix.exe disponibile nella cartella %Windir%\\$NTUninstallKB830352$. L'utilità Spuninst.exe supporta le seguenti opzioni del programma di installazione:

-   **/y**: rimuove la patch (solo con l'opzione /m o /q ).
-   **/f**: impone la chiusura dei programmi durante l'arresto del sistema.
-   **/n**: evita di creare la cartella di disinstallazione.
-   **/z**: non esegue il riavvio del sistema al termine dell'installazione.
-   **/q**: utilizza la modalità automatica o senza intervento dell'utente, senza interfaccia utente (questa opzione è un superset dell'opzione /m ).
-   **/m**: utilizza la modalità automatica con interfaccia utente.
-   **/l**: elenca le correzioni installate.

**Informazioni sui file**
Gli attributi dei file della versione inglese di questo aggiornamento (o delle versioni successive) sono riportati nella tabella che segue. Le date e gli orari dei file indicati nella tabella sono espressi utilizzando l'ora UTC (Coordinated Universal Time). Al momento della visualizzazione, tali informazioni verranno convertite nella data e nell'ora locali. Per informazioni sulle differenze fra l'ora UTC e l'ora locale, utilizzare la scheda **Time Zone** dello strumento Data and Time di Control Panel.

Windows NT Server 4.0:

| Data        | Ora   | Version       | Dimensione | Nome File |
|-------------|-------|---------------|------------|-----------|
| 08-Jan-2004 | 11:37 | 4.0.1381.7255 | 195,856    | Wins.exe  |

Windows NT Server 4.0 Terminal Server Edition:

| Data        | Ora   | Version        | Dimensione | Nome File |
|-------------|-------|----------------|------------|-----------|
| 04-nov-2003 | 14:52 | 4.0.1381.33554 | 195,856    | Wins.exe  |

**Verifica dell'installazione dell'aggiornamento**

Per verificare che un aggiornamento per la protezione sia installato nel sistema interessato, è possibile utilizzare lo strumento Microsoft Baseline Security Analyzer (MBSA). Tale strumento consente di eseguire la scansione di sistemi locali e remoti, al fine di rilevare eventuali patch di protezione mancanti, nonché i più comuni errori di configurazione della protezione. Per ulteriori informazioni su MBSA, visitare il sito Web [Microsoft Baseline Security Analyzer](http://go.microsoft.com/fwlink/?linkid=21134).

Per verificare che i file dell'aggiornamento per la protezione siano installati, è anche possibile esaminare la seguente chiave del Registro di sistema:

HKEY\_LOCAL\_MACHINE\\SOFTWARE\\Microsoft\\Windows NT\\CurrentVersion\\Hotfix\\KB830352\\File 1

**Nota** Se un amministratore o un OEM integra o esegue lo slipstreaming dell'aggiornamento per la protezione 830352 nei file di origine dell'installazione di Windows, è possibile che questa chiave del Registro di sistema non venga creata correttamente.

### Altre informazioni

**Ringraziamenti**
Microsoft [**ringrazia**](http://www.microsoft.com/technet/security/bulletin/policy.asp) i seguenti utenti per aver collaborato con noi al fine di proteggere i sistemi dei clienti:

-   [**Qualys**](http://www.qualys.com/) per aver segnalato il problema descritto nel bollettino MS04-006.

**Download di altri aggiornamenti per la protezione**:
Sono disponibili aggiornamenti per altri problemi di protezione nei seguenti siti:

-   Gli aggiornamenti per la protezione sono disponibili nel [Microsoft Download Center](http://www.microsoft.com/downloads/search.aspx?opsysid=1&search=keyword&value='security_patch'&displaylang=en) ed è possibile individuarli in modo semplice eseguendo una ricerca con la parola chiave "security\_patch".
-   Gli aggiornamenti per i sistemi consumer sono disponibili nel sito [Web Windows Update](http://v4.windowsupdate.microsoft.com/it/default.asp).

**Supporto tecnico**:

-   Per usufruire dei servizi del supporto tecnico, visitare il sito [Supporto Tecnico di Microsoft Italia](http://support.microsoft.com/default.aspx?ln=it&x=18&y=12)Le chiamate al supporto tecnico relative agli aggiornamenti per la protezione sono gratuite.
-   I clienti internazionali possono ottenere assistenza tecnica presso le filiali Microsoft locali. Le chiamate al supporto tecnico relative agli aggiornamenti di protezione sono gratuite.

**Fonti di informazioni sulla protezione:**

-   Nella sezione dedicata alla protezione del sito Web Microsoft TechNet sono disponibili ulteriori informazioni sulla protezione e la sicurezza dei prodotti Microsoft.
-   [Microsoft Software Update Services](http://www.microsoft.com/sus/)
-   [Microsoft Baseline Security Analyzer (MBSA)](http://www.microsoft.com/mbsa)
-   [Windows Update](http://v4.windowsupdate.microsoft.com/it/default.asp)
-   Catalogo di Windows Update: per ulteriori informazioni sul catalogo di Windows Update, vedere l'articolo [323166](http://support.microsoft.com/default.aspx?scid=kb;en-us;323166) della Knowledge Base.
-   [Office Update](http://office.microsoft.com/officeupdate/).

**Software Update Services (SUS):**

Microsoft Software Update Services (SUS) consente agli amministratori di eseguire in modo rapido e affidabile il deployment dei più recenti aggiornamenti critici e per la protezione sia nei server basati su Windows® 2000 e Windows Server™ 2003, sia nei computer desktop che eseguono Windows 2000 Professional o Windows XP Professional .

Per informazioni su come effettuare il deployment di questo aggiornamento per la protezione con Software Update Services, visitare il sito Web [Software Update Services](http://go.microsoft.com/fwlink/?linkid=21133).

**Systems Management Server (SMS):**

Per semplificare il deployment dell'aggiornamento per la protezione, è possibile utilizzare Systems Management Server. Per informazioni su Systems Management Server, visitare il sito [Web di SMS](http://www.microsoft.com/smserver/default.asp). Per informazioni dettagliate sui numerosi miglioramenti apportati al processo di distribuzione degli aggiornamenti per la protezione da SMS 2003, visitare il sito Web [SMS 2003 Security Patch Management](http://www.microsoft.com/smserver/evaluation/capabilities/patch.asp). In SMS sono disponibili anche molti strumenti aggiuntivi, come [SMS 2.0 Software Update Services Feature Pack](http://go.microsoft.com/fwlink/?linkid=21157) e [SMS 2.0 Administration Feature Pack](http://go.microsoft.com/fwlink/?linkid=21161), che assistono gli amministratori nel deployment degli aggiornamenti per la protezione. SMS 2.0 Software Update Services Feature Pack utilizza Microsoft Baseline Security Analyzer e lo strumento di rilevamento di Microsoft Office per offrire il più ampio supporto possibile per l'applicazione delle patch incluse nei bollettini sulla sicurezza. Per alcuni aggiornamenti software può essere necessario disporre di diritti amministrativi ed eseguire il riavvio del computer.

**Nota**: per applicare gli aggiornamenti a computer specifici, è possibile utilizzare le funzionalità di inventario di SMS 2.0 Software Update Services Feature Pack, mentre per l'installazione è possibile utilizzare lo strumento Elevated Rights Deployment di SMS 2.0 Administration Feature Pack, che consente di eseguire in modo ottimale il deployment con Systems Management Server degli aggiornamenti che richiedono l'impostazione di una destinazione specifica e diritti amministrativi dopo il riavvio del computer.

**Dichiarazione di non responsabilità**:
Le informazioni disponibili nella Microsoft Knowledge Base sono fornite "come sono" senza garanzie di alcun tipo. Conseguentemente, Microsoft non rilascia alcuna garanzia, esplicita o implicita, inclusa la garanzia di commerciabilità e di idoneità per uno scopo specifico. Microsoft o i suoi fornitori non saranno, in alcun caso, responsabili per danni di qualsiasi tipo, inclusi i danni diretti, indiretti, incidentali, consequenziali, la perdita di profitti, e i danni punitivi o speciali, anche qualora Microsoft o i suoi fornitori siano stati informati della possibilità del verificarsi di tali danni. Alcuni stati non consentono l'esclusione o la limitazione di responsabilità per danni diretti o indiretti e, dunque, la sopraccitata limitazione potrebbe non essere applicabile.

**Versioni**:

-   V1.0 (10 febbraio 2004): pubblicazione del bollettino

*Built at 2014-04-18T01:50:00Z-07:00*
