---
TOCTitle: 'MS04-034'
Title: 'Bollettino Microsoft sulla sicurezza MS04-034 - Critico'
ms:assetid: 'ms04-034'
ms:contentKeyID: 61239962
ms:mtpsurl: 'https://technet.microsoft.com/it-IT/library/ms04-034(v=Security.10)'
author: SharonSears
ms.author: SharonSears
---

Security Bulletin

Bollettino Microsoft sulla sicurezza MS04-034 - Critico
=======================================================

Una vulnerabilità in Cartelle compresse può consentire l'esecuzione di codice non autorizzato (873376)
------------------------------------------------------------------------------------------------------

Data di pubblicazione: martedì 12 ottobre 2004

**Data di pubblicazione:** 12 ottobre 2004
**Versione:** 1.0

#### Riepilogo

**Destinatari:** clienti che utilizzano Microsoft® Windows XP o Windows Server 2003

**Effetti della vulnerabilità:** esecuzione di codice in modalità remota

**Livello di gravità massimo:** critico

**Raccomandazioni:** è opportuno applicare immediatamente l'aggiornamento.

**Aggiornamenti per la protezione sostituiti:** questo bollettino sostituisce un precedente aggiornamento per la protezione. Per un elenco completo, vedere la sezione Domande frequenti di questo bollettino.

**Avvertenze:** nessuna.

**Software verificato e posizioni per il download dell'aggiornamento per la protezione:**

**Software interessato:**

-   Microsoft Windows XP e Microsoft Windows XP Service Pack 1 – [Download dell'aggiornamento](http://www.microsoft.com/downloads/details.aspx?familyid=6b70ba00-56d1-4314-8f53-f8355a6861d3)
-   Microsoft Windows XP 64-Bit Edition Service Pack 1 – [Download dell'aggiornamento](http://www.microsoft.com/downloads/details.aspx?familyid=3f6896f3-f055-438d-93ce-cd15f37264cb)
-   Microsoft Windows XP 64-Bit Edition versione 2003 – [Download dell'aggiornamento](http://www.microsoft.com/downloads/details.aspx?familyid=4b63ef24-d0e4-4005-8e23-2f5ec24be63f)
-   Microsoft Windows Server 2003 – [Download dell'aggiornamento](http://www.microsoft.com/downloads/details.aspx?familyid=0903569e-7f3d-4846-a1dc-78734e77d3a9)
-   Microsoft Windows Server 2003 64-Bit Edition – [Download dell'aggiornamento](http://www.microsoft.com/downloads/details.aspx?familyid=4b63ef24-d0e4-4005-8e23-2f5ec24be63f)

**Software non interessato:**

-   Microsoft Windows NT 4.0 Server Service Pack 6a
-   Microsoft Windows NT 4.0 Server Terminal Server Edition Service Pack 6
-   Microsoft Windows 2000 Service Pack 3 e Microsoft Windows 2000 Service Pack 4
-   Microsoft Windows XP Service Pack 2
-   Microsoft Windows 98, Microsoft Windows 98 Second Edition (SE) e Microsoft Windows Millennium Edition (ME)

I prodotti software inclusi nell'elenco sono stati sottoposti a test per determinare se tali versioni sono interessate dalla vulnerabilità. Le altre versioni non includono più il supporto degli aggiornamenti per la protezione o potrebbero non essere interessate dal problema. Per informazioni sulla disponibilità del supporto per il prodotto e la versione in uso, visitare il sito Web [Ciclo di vita del supporto Microsoft](http://go.microsoft.com/fwlink/?linkid=21742).

### Informazioni generali

Riepilogo
---------

<span></span>
**Riepilogo:**

L'aggiornamento risolve una vulnerabilità scoperta di recente e segnalata privatamente a Microsoft. Esiste una vulnerabilità legata all'esecuzione di codice in modalità remota nel modo in cui Windows elabora Cartelle compresse. Tale vulnerabilità è descritta nella sezione Dettagli della vulnerabilità del presente bollettino.

Se un utente è connesso con privilegi amministrativi, un pirata informatico che sfrutta questa vulnerabilità può assumere pieno controllo di un sistema interessato ed eseguire operazioni quali l'installazione di programmi, la visualizzazione, la modifica o l'eliminazione di dati e la creazione di nuovi account con privilegi completi. Pertanto gli utenti con account configurati in modo da disporre solo di privilegi limitati sono esposti all'attacco in misura inferiore rispetto a quelli che operano con privilegi amministrativi. Per poter sfruttare questa vulnerabilità è tuttavia necessaria l'interazione dell'utente.

Microsoft consiglia di applicare l'aggiornamento immediatamente.

**Livelli di gravità e identificatore della vulnerabilità:**

| Identificatore della vulnerabilità                                                                                     | Effetti della vulnerabilità             | Windows XP | Windows Server 2003 |
|------------------------------------------------------------------------------------------------------------------------|-----------------------------------------|------------|---------------------|
| Vulnerabilità di Cartelle compresse - [CAN-2004-0575](http://www.cve.mitre.org/cgi-bin/cvename.cgi?name=can-2004-0575) | Esecuzione di codice in modalità remota | Critico    | Critico             |

La [classificazione della gravità](http://technet.microsoft.com/security/bulletin/rating) di cui alla tabella precedente si basa sui tipi di sistemi interessati dalla vulnerabilità, sui modelli di deployment più comuni e sui potenziali effetti del problema in tali ambienti.

Domande frequenti correlate a questo aggiornamento per la protezione
--------------------------------------------------------------------

<span></span>
**Quali aggiornamenti sostituisce questo bollettino?**
Questo aggiornamento per la protezione sostituisce un bollettino sulla sicurezza precedente. L'ID del bollettino sulla sicurezza e i sistemi operativi interessati sono elencati nella tabella che segue.

| ID bollettino                                              | Windows XP | Windows Server 2003 |
|------------------------------------------------------------|------------|---------------------|
| [**MS02-054**](http://go.microsoft.com/fwlink?linkid=8139) | Sostituito | Non applicabile     |

**Il periodo di disponibilità del supporto esteso per gli aggiornamenti della protezione per Windows XP è terminato il 30 settembre 2004. Tuttavia in questo bollettino è incluso un aggiornamento per la protezione per questa versione del sistema operativo. Come è possibile?**

La versione originale di Windows XP, comunemente definita versione Windows XP Gold o Windows XP Release to Manufacturing (RTM), ha raggiunto la fine del suo ciclo di supporto esteso degli aggiornamenti per la protezione il 30 settembre 2004. Tuttavia, il ciclo di vita del prodotto è terminato da poco. In questo caso, gran parte degli interventi necessari per risolvere la vulnerabilità rilevata in Windows XP sono stati completati prima di questa data. Microsoft ha quindi deciso di rilasciare gli aggiornamenti per la protezione anche per questa versione del sistema operativo nell'ambito del presente bollettino sulla sicurezza.
Microsoft non prevede di procedere allo stesso modo per eventuali vulnerabilità future che possano riguardare questa versione del sistema operativo, tuttavia si riserva il diritto di produrre degli aggiornamenti e renderli disponibili, se necessario. Per evitare di esporre i propri sistemi a potenziali vulnerabilità future, si raccomanda ai clienti che ancora utilizzano questa versione del sistema operativo di eseguire quanto prima la migrazione a una versione supportata. Per ulteriori informazioni sul ciclo di vita dei prodotti Windows Service Pack, visitare il [sito Web di Microsoft Ciclo di vita del supporto](http://support.microsoft.com/default.aspx?pr=lifesupsps). Per ulteriori informazioni sul ciclo di vita dei prodotti Windows, visitare il [sito Web di Microsoft Ciclo di vita del supporto](http://go.microsoft.com/fwlink/?linkid=21742).

**È possibile utilizzare Microsoft Baseline Security Analyzer (MBSA) per verificare se è necessario installare questo aggiornamento?**
Sì. MBSA consente di verificare se questo aggiornamento è necessario. Per ulteriori informazioni su MBSA, visitare il [sito Web MBSA](http://go.microsoft.com/fwlink/?linkid=21134).

**Nota** A partire dal 20 aprile 2004, per il file Mssecure.xml utilizzato in MBSA 1.1.1 e nelle versioni precedenti non sono più disponibili aggiornamenti tramite nuovi bollettini sulla sicurezza. Le scansioni eseguite con MBSA 1.1.1 o con le versioni precedenti non saranno pertanto complete dopo tale data. È consigliabile eseguire l'aggiornamento a MBSA 1.2 perché è in grado di rilevare gli aggiornamenti per la protezione in modo più accurato e perché supporta prodotti aggiuntivi. MBSA 1.2 è disponibile per il download nel [sito Web MBSA](http://go.microsoft.com/fwlink/?linkid=21134). Per ulteriori informazioni sul supporto di MBSA, visitare il [sito Web delle domande frequenti su Microsoft Baseline Security Analyzer (MBSA) 1.2](http://go.microsoft.com/fwlink/?linkid=33332).

**È possibile utilizzare Systems Management Server (SMS) per verificare se è necessario installare questo aggiornamento?**
Sì. SMS consente di individuare questo aggiornamento per la protezione e di eseguirne il deployment. Per ulteriori informazioni su SMS, visitare il sito Web [SMS](http://go.microsoft.com/fwlink/?linkid=21158). SMS è in grado di rilevare la presenza dei file interessati indicati nella sezione Informazioni sull'aggiornamento per la protezione di questo bollettino. Aggiornare tutte le versioni dei fili interessati anteriori alle versioni indicate in questo bollettino sulla sicurezza. Per ulteriori informazioni su SMS, visitare il sito Web [SMS](http://go.microsoft.com/fwlink/?linkid=21158).

Dettagli della vulnerabilità
----------------------------

<span></span>
#### Vulnerabilità di Cartelle compresse - CAN-2004-0575:

In Cartelle compresse esiste una vulnerabilità legata all'esecuzione di codice in modalità remota, provocata dal modo in cui un buffer non controllato gestisce i file compressi appositamente predisposti. Un pirata informatico potrebbe sfruttare la vulnerabilità creando un file compresso in grado di consentire l'esecuzione di codice in modalità remota quando un utente visita un sito Web dannoso. Se la vulnerabilità viene sfruttata può consentire a un pirata informatico di assumere il controllo completo del sistema interessato. Per poter sfruttare questa vulnerabilità è tuttavia necessaria l'interazione dell'utente.

#### Fattori attenuanti della vulnerabilità di Cartelle compresse - CAN-2004-0575:

-   In uno scenario di attacco dal Web, il pirata informatico dovrebbe pubblicare un sito contenente una pagina utilizzata per sfruttare la vulnerabilità. Poiché non è in alcun modo possibile obbligare gli utenti a visitare un sito Web dannoso, il pirata informatico dovrebbe indurre le vittime a visitare il sito, in genere inducendole a fare clic su un collegamento che le indirizzi al sito.
-   Se il pirata informatico riesce a sfruttare la vulnerabilità, può ottenere gli stessi privilegi dell'utente. Pertanto gli utenti con account configurati in modo da disporre solo di privilegi limitati sono esposti all'attacco in misura inferiore rispetto a quelli che operano con privilegi amministrativi.
-   La posta elettronica in formato HTML viene aperta con le limitazioni previste per l'area Siti con restrizioni per impostazione predefinita anche in Outlook Express 6, Outlook 2002 e Outlook 2003. Le stesse limitazioni sono valide per Outlook 98 e Outlook 2000, se è stato installato [Outlook E-mail Security Update](http://go.microsoft.com/fwlink/?linkid=33334). In Outlook Express 5.5 Service Pack 2 i messaggi di posta elettronica in formato HTML vengono aperti con le limitazioni previste per l'area Siti con restrizioni se è stato installato il bollettino sulla sicurezza Microsoft [MS04-018](http://technet.microsoft.com/security/bulletin/ms04-018). L'area Siti con restrizioni consente di ridurre gli attacchi mirati a sfruttare la vulnerabilità.

    Le probabilità di subire un attacco tramite la posta elettronica HTML possono essere drasticamente ridotte adottando le misure di protezione seguenti:

    -   Installare l'aggiornamento incluso nel bollettino Microsoft sulla sicurezza [MS03-040](http://technet.microsoft.com/security/bulletin/ms03-040) o un successivo aggiornamento per la protezione cumulativo relativo a Internet Explorer.
    -   Utilizzare Internet Explorer 6 o versioni successive.
    -   Utilizzare l'aggiornamento per la protezione della posta elettronica di Microsoft Outlook, Microsoft Outlook Express 6 e versioni successive o Microsoft Outlook 2000 Service Pack 2 e versioni successive nella configurazione predefinita.

-   Windows NT 4.0 Server e Windows 2000 non sono interessati dalla vulnerabilità.

#### Soluzioni alternative per la vulnerabilità di Cartelle compresse - CAN-2004-0575:

Microsoft ha verificato le soluzioni alternative seguenti. Sebbene queste soluzioni alternative non eliminino la vulnerabilità sottostante, consentono di bloccare gli attacchi noti. Se una soluzione alternativa riduce la funzionalità, viene identificata di seguito.

-   **Rimuovere la registrazione di Cartelle compresse per assicurare la protezione da attacchi basati sul Web.**

    Per rimuovere la registrazione di Cartelle compresse, procedere come segue:

    1.  Fare clic sul pulsante **Start**, scegliere **Esegui**, digitare "**regsvr32 /u zipfldr.dll**" (senza virgolette), quindi fare clic su **OK**.
    2.  Verrà visualizzata una finestra di dialogo per confermare il completamento del processo di annullamento della registrazione. Scegliere **OK** per chiudere la finestra di dialogo.
    3.  Riavviare subito il sistema.

        **Nota** L'utilizzo di qualsiasi file con estensione .zip prima del riavvio del sistema può causare il ripristino automatico della registrazione.

        **Effetti della soluzione alternativa:** la funzionalità Cartelle compresse non sarà disponibile. Ciò impedirà l'uso di ogni Cartella compressa creata, ma non condizionerà nessuna applicazione di compressione di altri fornitori. Per ripristinare questa funzione, seguire la stessa procedura, rimuovendo "**/u**" dalla riga di comando.

-   **Installare** [**l'aggiornamento per la protezione della posta elettronica di Microsoft Outlook**](http://go.microsoft.com/fwlink/?linkid=33334) **se si utilizza Outlook 2000 SP1 o una versione precedente per proteggere il computer dagli attacchi tramite posta elettronica in formato HTML.**

    La posta elettronica in formato HTML viene aperta con le limitazioni previste per l'area Siti con restrizioni per impostazione predefinita anche in Outlook Express 6, Outlook 2002 e Outlook 2003. Le stesse limitazioni sono valide per Outlook 98 e Outlook 2000, se è stato installato [Outlook E-mail Security Update](http://go.microsoft.com/fwlink/?linkid=33334). In Outlook Express 5.5 Service Pack 2 i messaggi di posta elettronica in formato HTML vengono aperti con le limitazioni previste per l'area Siti con restrizioni se è stato installato il bollettino sulla sicurezza Microsoft [MS04-018](http://technet.microsoft.com/security/bulletin/ms04-018). L'area Siti con restrizioni consente di ridurre gli attacchi mirati a sfruttare la vulnerabilità.

-   **Leggere la posta elettronica in formato solo testo, se si utilizza Outlook 2002 e versioni successive o Outlook Express 6 SP1 e versioni successive, per proteggersi dagli attacchi tramite messaggi di posta elettronica HTML.**

    Gli utenti di Microsoft Outlook 2002 che hanno installato Microsoft Office XP Service Pack 1 o versione successiva e gli utenti di Microsoft Outlook Express 6 che hanno installato Internet Explorer 6 Service Pack 1 possono attivare questa impostazione e visualizzare automaticamente in formato solo testo tutti i messaggi privi di firma digitale o non crittografati.

    Tale impostazione non interessa i messaggi dotati di firma digitale o crittografati, che possono essere letti nei formati originali. Per ulteriori informazioni sull'attivazione di questa impostazione in Outlook 2002, vedere l'articolo della Microsoft Knowledge Base [307594](http://support.microsoft.com/default.aspx?scid=kb;en-us;307594).

    Per ulteriori informazioni sull'attivazione di questa impostazione in Outlook Express 6, vedere l'articolo della Microsoft Knowledge Base [291387](http://support.microsoft.com/?kbid=291387).

    **Effetto della soluzione:** I messaggi di posta elettronica visualizzati come testo normale non possono includere immagini, caratteri speciali, animazioni o altro contenuto avanzato. Inoltre:

    -   Le modifiche vengono apportate sia nel riquadro di anteprima, sia nei messaggi aperti.
    -   Le immagini diventano allegati in modo da non andare perdute.
    -   Poiché il messaggio nell'archivio è ancora in formato RTF o HTML, si potrebbero verificare comportamenti imprevisti in relazione al modello di oggetti (soluzioni di codice personalizzate).

-   **Non aprire o salvare file con estensione zip ricevuti da fonti non attendibili.**
    Questa vulnerabilità può essere sfruttata quando un utente apre un file con estensione zip. Non aprire i file con questa estensione se provengono da fonti non attendibili. Gli amministratori possono prendere in considerazione la possibilità di limitare l'utilizzo di file con estensione zip come allegati di e-mail.

#### Domande frequenti relative alla vulnerabilità di Cartelle compresse - CAN-2004-0575:

**Qual è la portata o l'impatto di questa vulnerabilità?**
Si tratta di una vulnerabilità legata all'esecuzione di codice in modalità remota. Se un utente è connesso con privilegi amministrativi, un pirata informatico che sfrutta questa vulnerabilità può assumere pieno controllo di un sistema interessato ed eseguire operazioni quali l'installazione di programmi, la visualizzazione, la modifica o l'eliminazione di dati e la creazione di nuovi account con privilegi completi. Pertanto gli utenti con account configurati in modo da disporre solo di privilegi limitati sono esposti all'attacco in misura inferiore rispetto a quelli che operano con privilegi amministrativi. Per poter sfruttare questa vulnerabilità è tuttavia necessaria l'interazione dell'utente.

**Quali sono le cause di questa vulnerabilità?**
Un buffer non controllato nell'elaborazione dei file compressi appositamente predisposti da parte di Cartelle compresse.

**Cos'è la funzionalità Cartelle compresse?**
La funzionalità Cartelle compresse consente agli utenti di archiviare cartelle e file di dati in formato compresso. Le cartelle e i file compressi archiviati occupano meno spazio su disco. Questa funzionalità consente di creare file compressi, aggiungere file ed estrarli dalle cartelle compresse. Per ulteriori informazioni sulla funzionalità Cartelle compresse, visitare il [sito Web](http://www.microsoft.com/windowsxp/home/using/productdoc/en/default.asp?url=/windowsxp/home/using/productdoc/en/vz_ovrvw.asp) di Microsoft.
Se il disco rigido è formattato come NTFS, Windows offre un'altra funzionalità: la [compressione di file NTFS](http://support.microsoft.com/default.aspx?scid=kb;en-us;307987). Questo tipo di compressione è però diversa dalla compressione ottenuta con Cartelle compresse. Per ulteriori informazioni su analogie e differenze tra i due diversi tipi di compressione, NTFS e Cartelle compresse, visitare il [sito Web](http://www.microsoft.com/windowsxp/home/using/productdoc/en/default.asp?url=/windowsxp/home/using/productdoc/en/ff_file_compress_overview.asp) di Microsoft.

**A quali attacchi viene esposto il sistema a causa di questa vulnerabilità?**
Se il pirata informatico riesce a sfruttare la vulnerabilità, può ottenere gli stessi privilegi dell'utente. Pertanto gli utenti con account configurati in modo da disporre solo di privilegi limitati sono esposti all'attacco in misura inferiore rispetto a quelli che operano con privilegi amministrativi.

**In quale modo un pirata informatico può sfruttare questa vulnerabilità?**
Per sfruttare la vulnerabilità, un pirata informatico potrebbe pubblicare un sito Web dannoso e indurre un utente a visualizzarlo. In alternativa, potrebbe creare un messaggio di posta elettronica contenente un collegamento appositamente predisposto, quindi indurre l'utente a visualizzare il messaggio e a fare clic sul collegamento. Inoltre, potrebbe inviare a un utente un file compresso appositamente predisposto e indurlo ad aprirlo.

Un pirata informatico potrebbe inoltre accedere al componente interessato con un'altra strategia. Ad esempio, un pirata informatico potrebbe accedere al sistema in modo interattivo o utilizzando un programma che passa parametri al componente interessato dalla vulnerabilità (in locale o in remoto).

**Quali sono i sistemi principalmente interessati da questa vulnerabilità?**
I sistemi maggiormente a rischio sono workstation e server terminal. I server sono a rischio solo se agli utenti privi di credenziali amministrative sufficienti è consentito di accedere ai server e di eseguire programmi. Tuttavia, le procedure consigliate scoraggiano fortemente questa attribuzione di privilegi.

**È possibile sfruttare questa vulnerabilità tramite Internet?**
Sì. Un pirata informatico può sfruttare questa vulnerabilità tramite Internet.

**Quali sono gli scopi dell'aggiornamento?**
L'aggiornamento elimina la vulnerabilità modificando il modo in cui Cartelle compresse convalida la lunghezza del messaggio prima di passarlo al buffer allocato.

**Al momento del rilascio di questo bollettino le informazioni sulla vulnerabilità erano disponibili pubblicamente?**
No. Microsoft ha ricevuto informazioni sulla vulnerabilità da fonti private. Secondo le informazioni in possesso di Microsoft, al momento della pubblicazione di questo bollettino l'esistenza di questa vulnerabilità non era stata ancora divulgata pubblicamente.

**Al momento del rilascio di questo bollettino erano già stati segnalati attacchi basati sullo sfruttamento di questa vulnerabilità?**
No. Al momento del rilascio di questo bollettino Microsoft non aveva ricevuto alcuna segnalazione in merito allo sfruttamento di questa vulnerabilità a scopo di attacco, né dell'esistenza di codice di prova pubblicato.

Informazioni sull'aggiornamento per la protezione
-------------------------------------------------

<span></span>
**Piattaforme e prerequisiti per l'installazione:**

Per informazioni sull'aggiornamento per la protezione specifico per la piattaforma utilizzata, fare clic sul collegamento corrispondente:

#### Windows Server 2003 (tutte le versioni)

**Prerequisiti**
Per questo aggiornamento per la protezione è necessaria la versione definitiva di Windows Server 2003.

**Disponibilità nei service pack futuri:**
La correzione di questo problema verrà inclusa in Windows Server 2003 Service Pack 1.

**Informazioni per l'installazione**

Questo aggiornamento per la protezione supporta le seguenti opzioni del programma di installazione:

**/help                 **Visualizza le opzioni della riga di comando

**Modalità di installazione**

**/quiet  **            **  **Modalità non interattiva (senza interazioni con l'utente o visualizzazione di messaggi e richieste)

**/passive**            Modalità automatica (solo indicatore di stato)

**      /uninstall**          Disinstalla il pacchetto

**Opzioni di riavvio**

**/norestart**          Non richiede il riavvio del sistema al termine dell'installazione

**/forcerestart**      Esegue il riavvio del sistema dopo l'installazione

**Opzioni speciali**

**/l**                        Visualizza un elenco degli aggiornamenti rapidi o dei pacchetti di aggiornamento di Windows installati

**/o**                       Sovrascrive i file OEM senza richiedere conferma

**/n**                       Non esegue il backup dei file necessari per la disinstallazione

**/f**                        Impone la chiusura delle altre applicazioni all'arresto del computer

**/extract**             Estrae i file senza avviare il programma di installazione

**Nota** È possibile combinare queste opzioni in un unico comando. Per garantire la compatibilità con le versioni precedenti, l'aggiornamento per la protezione supporta anche le opzioni del programma di installazione utilizzate dalla versione precedente dell'utilità di installazione. Per ulteriori informazioni sulle opzioni di installazione supportate, vedere l'articolo della Microsoft Knowledge Base [262841](http://support.microsoft.com/default.aspx?scid=kb;en-us;262841).

**Informazioni per il deployment**

Per installare l'aggiornamento per la protezione senza l'intervento dell'utente, immettere la riga seguente al prompt dei comandi di Windows Server 2003:

**Windowsserver2003-kb873376-x86-enu /passive /quiet**

Per installare l'aggiornamento per la protezione senza imporre il riavvio del sistema, immettere la riga seguente al prompt dei comandi di Windows Server 2003:

**Windowsserver2003-kb873376-x86-enu /norestart**

Per ulteriori informazioni su come eseguire il deployment di questo aggiornamento della protezione con Software Update Services, visitare il sito Web [Software Update Services](http://go.microsoft.com/fwlink/?linkid=21125).

**Necessità di riavvio**

In alcuni casi, l'aggiornamento non richiede il riavvio del computer. Tuttavia, se i file necessari sono in uso, verrà richiesto di riavviare il sistema. In questo caso, viene visualizzato un messaggio in cui si indica di riavviare il sistema.

**Informazioni per la rimozione**

Per rimuovere questo aggiornamento, utilizzare Installazione applicazioni dal Pannello di controllo.

Gli amministratori di sistema possono inoltre rimuovere l'aggiornamento per la protezione mediante l'utilità Spuninst.exe, disponibile nella cartella %Windir%\\$NTUninstallKB873376$\\Spuninst. L'utilità Spuninst.exe supporta le seguenti opzioni del programma di installazione:

**/?**: visualizza l'elenco delle opzioni del programma di installazione.

**/u**: utilizza la modalità automatica.

**/f**: impone la chiusura delle altre applicazioni all'arresto del computer.

**/z**: non esegue il riavvio del sistema al termine dell'installazione.

**/q**: utilizza la modalità non interattiva.

**Informazioni sui file**

I file della versione inglese di questo aggiornamento presentano gli attributi riportati nella tabella che segue (o valori successivi). Le date e le ore dei file indicati nella tabella sono espressi utilizzando l'ora UTC (Coordinated Universal Time). Al momento della visualizzazione, tali informazioni verranno convertite nella data e nell'ora locali. Per informazioni sulle differenze fra l'ora UTC e l'ora locale, utilizzare la scheda **Fuso orario** dello strumento Data e ora del Pannello di controllo.

Windows Server 2003 Enterprise Edition, Windows Server 2003 Standard Edition, Windows Server 2003 Web Edition e Windows Server 2003 Datacenter Edition:

`Data         Ora   Versione       Dimensioni       Nome file    Cartella-------------------------------------------------------------------------12-Ago-2004  22:02  6.0.3790.198  323,584          Zipfldr.dll  RTMGDR12-Ago-2004  22:07  6.0.3790.198  324,096          Zipfldr.dll  RTMQFE`

Windows Server 2003 64-Bit Enterprise Edition e Windows Server 2003 64-Bit Datacenter Edition:

`Data         Ora   Versione       Dimensioni    Nome file    Cartella-------------------------------------------------------------------------12-Ago-2004  22:02  6.0.3790.198  323,584       Wzipfldr.dll  RTMGDR\WOW12-Ago-2004  22:07  6.0.3790.198  324,096       Wzipfldr.dll  RTMQFE\WOW`

**Nota** Quando si installa questo aggiornamento per la protezione in Windows Server 2003 o Windows XP 64-Bit Edition versione 2003, il programma di installazione verifica se i file da aggiornare nel sistema sono stati precedentemente aggiornati mediante una correzione Microsoft. Se uno di questi file è stato aggiornato mediante l'installazione di una correzione precedente, il programma di installazione copia nel sistema i file della cartella RTMQFE. In caso contrario, copia nel sistema i file della cartella RTMGDR. Per ulteriori informazioni, vedere l'articolo della Microsoft Knowledge Base [824994](http://support.microsoft.com/default.aspx?kbid=824994).

**Verifica dell'installazione dell'aggiornamento**

-   **Microsoft Baseline Security Analyzer**

    Per verificare che un aggiornamento per la protezione sia installato nel sistema interessato, è possibile utilizzare lo strumento Microsoft Baseline Security Analyzer (MBSA). Questo strumento consente di eseguire la scansione di sistemi locali e remoti, al fine di rilevare eventuali aggiornamenti di protezione mancanti, nonché i più comuni errori di configurazione della protezione. Per ulteriori informazioni su MBSA, visitare il sito Web [Microsoft Baseline Security Analyzer](http://go.microsoft.com/fwlink/?linkid=21134).

-   **Verifica della versione dei file**

    **Nota** Poiché esistono diverse versioni di Microsoft Windows, le operazioni descritte di seguito potrebbero risultare diverse nel computer in uso. In tal caso, consultare la documentazione del prodotto per eseguire tutti i passaggi.

    1.  Fare clic sul pulsante **Start** e quindi scegliere **Cerca**.
    2.  Nel riquadro **Risultati della ricerca**, scegliere **Tutti i file e cartelle** in **Ricerca guidata**.
    3.  Nella casella **Nome del file o parte del nome** digitare il nome del file, individuato nell'appropriata tabella di informazioni sui file, quindi fare clic su **Cerca**.
    4.  Nell'elenco dei file fare clic con il pulsante destro del mouse sul file individuato nell'appropriata tabella di informazioni sui file, quindi scegliere **Proprietà**.

        **Nota** A seconda della versione del sistema operativo o dei programmi installati, è possibile che alcuni dei file elencati nella tabella di informazioni sui file non siano installati.

    5.  Nella scheda **Versione** individuare il numero di versione del file installato nel computer e confrontarlo con quello specificato nell'appropriata tabella di informazioni sui file.

        **Nota** È possibile che durante l'installazione alcuni attributi diversi dalla versione del file vengano modificati. Il confronto di altri attributi dei file con le informazioni disponibili nella tabella non è un metodo supportato per la verifica dell'installazione dell'aggiornamento. In alcuni casi, inoltre, è possibile che i file vengano rinominati durante l'installazione. Se le informazioni sul file o la versione non sono disponibili, utilizzare uno degli altri metodi disponibili per verificare l'installazione dell'aggiornamento.

-   **Controllo delle chiavi del Registro di sistema**

    Per verificare i file installati dell'aggiornamento per la protezione, è anche possibile esaminare le seguenti chiavi del Registro di sistema:

    HKEY\_LOCAL\_MACHINE\\SOFTWARE\\Microsoft\\Updates\\Windows Server 2003\\SP1\\KB873376\\Filelist

    **Nota** Questa chiave di registro potrebbe non contenere un elenco completo dei file installati. Inoltre, se un amministratore o un OEM integra o esegue lo slipstreaming dell'aggiornamento per la protezione 873376 nei file di origine dell'installazione di Windows, è possibile che questa chiave del Registro di sistema non venga creata correttamente.

#### Windows XP (tutte le versioni)

**Nota** L'aggiornamento per la protezione per Windows XP 64-Bit Edition versione 2003 è identico all'aggiornamento per la protezione per Windows Server 2003 64-Bit Edition.

**Prerequisiti**
Per questo aggiornamento per la protezione è necessaria la versione definitiva di Windows XP o Windows XP Service Pack 1 (SP1). Per ulteriori informazioni, vedere l'articolo della Microsoft Knowledge Base [322389](http://support.microsoft.com/default.aspx?scid=kb;en-us;322389).

**Disponibilità nei service pack futuri:**
La correzione di questo problema è inclusa in Windows XP Service Pack 2.

**Informazioni per l'installazione**

Questo aggiornamento per la protezione supporta le seguenti opzioni del programma di installazione:

**/help                 **Visualizza le opzioni della riga di comando

**Modalità di installazione**

**/quiet  **            **  **Modalità non interattiva (senza interazioni con l'utente o visualizzazione di messaggi e richieste)

**/passive**            Modalità automatica (solo indicatore di stato)

**      /uninstall**          Disinstalla il pacchetto

**Opzioni di riavvio**

**/norestart**          Non richiede il riavvio del sistema al termine dell'installazione

**/forcerestart**      Esegue il riavvio del sistema dopo l'installazione

**Opzioni speciali**

**/l**                        Visualizza un elenco degli aggiornamenti rapidi o dei pacchetti di aggiornamento di Windows installati

**/o**                       Sovrascrive i file OEM senza richiedere conferma

**/n**                       Non esegue il backup dei file necessari per la disinstallazione

**/f**                        Impone la chiusura delle altre applicazioni all'arresto del computer

**/extract**             Estrae i file senza avviare il programma di installazione

**Nota** È possibile combinare queste opzioni in un unico comando. Per garantire la compatibilità con le versioni precedenti, l'aggiornamento per la protezione supporta anche le opzioni del programma di installazione utilizzate dalla versione precedente dell'utilità di installazione. Per ulteriori informazioni sulle opzioni supportate dal programma di installazione, vedere l'articolo della Microsoft Knowledge Base [262841](http://support.microsoft.com/default.aspx?scid=kb;en-us;262841).

**Informazioni per il deployment**

Per installare l'aggiornamento per la protezione senza l'intervento dell'utente, immettere la riga seguente al prompt dei comandi di Windows XP:

**Windowsxp-kb873376-x86-enu /passive /quiet**

Per installare l'aggiornamento per la protezione senza imporre il riavvio del sistema, immettere la riga seguente al prompt dei comandi di Windows XP:

**Windowsxp-kb873376-x86-enu /norestart**

Per ulteriori informazioni su come eseguire il deployment di questo aggiornamento della protezione con Software Update Services, visitare il sito Web [Software Update Services](http://go.microsoft.com/fwlink/?linkid=21125).

**Necessità di riavvio**

In alcuni casi, l'aggiornamento non richiede il riavvio del computer. Tuttavia, se i file necessari sono in uso, verrà richiesto di riavviare il sistema. In questo caso, viene visualizzato un messaggio in cui si indica di riavviare il sistema.

**Informazioni per la rimozione**

Per rimuovere questo aggiornamento per la protezione, utilizzare lo strumento Installazione applicazioni del Pannello di controllo.

Gli amministratori di sistema possono inoltre rimuovere l'aggiornamento per la protezione mediante l'utilità Spuninst.exe, disponibile nella cartella %Windir%\\$NTUninstallKB873376$\\Spuninst. L'utilità Spuninst.exe supporta le seguenti opzioni del programma di installazione:

**/?**: visualizza l'elenco delle opzioni del programma di installazione.

**/u**: utilizza la modalità automatica.

**/f**: impone la chiusura delle altre applicazioni all'arresto del computer.

**/z**: non esegue il riavvio del sistema al termine dell'installazione.

**/q**: utilizza la modalità non interattiva.

**Informazioni sui file**

I file della versione inglese di questo aggiornamento presentano gli attributi riportati nella tabella che segue (o valori successivi). Le date e le ore dei file indicati nella tabella sono espressi utilizzando l'ora UTC (Coordinated Universal Time). Al momento della visualizzazione, tali informazioni verranno convertite nella data e nell'ora locali. Per informazioni sulle differenze fra l'ora UTC e l'ora locale, utilizzare la scheda **Fuso orario** dello strumento Data e ora del Pannello di controllo.

Windows XP Home Edition, Windows XP Professional, Windows XP Home Edition Service Pack 1, Windows XP Professional Service Pack 1, Windows XP Tablet PC Edition e Windows XP Media Center Edition:

`Data         Ora   Versione        Dimensioni    Nome file     Cartella---------------------------------------------------------------------29-Lug-2004  06:19  5.5.31.0       30,720        Xpsp1hfm.exe  RTMQFE21-Ago-2004  07:47  6.0.2750.167   316,928       Zipfldr.dll   RTMQFE21-Ago-2004  07:54  6.0.2800.1584  316,928       Zipfldr.dll   SP1QFE`

Windows XP 64-Bit Edition Service Pack 1:

`Data         Ora   Versione      Dimensioni     Nome file     Cartella--------------------------------------------------------------------------21-ago-2004  07:54  6.0.2800.1584  316,928      Wzipfldr.dll  SP1QFE\WOW`

Windows XP 64-Bit Edition versione 2003:

`Data         Ora   Versione      Dimensioni   Nome file     Cartella-------------------------------------------------------------------------12-Ago-2004  22:02  6.0.3790.198  323,584     Wzipfldr.dll  RTMGDR\WOW12-Ago-2004  22:07  6.0.3790.198  324,096     Wzipfldr.dll  RTMQFE\WOW`

**Note** Le versioni di questo aggiornamento per la protezione per Windows XP e Windows XP 64-Bit Edition versione 2003 sono disponibili in pacchetti dual-mode, contenenti file sia per la versione originale di Windows XP che per Windows XP Service Pack 1 (SP1). Per ulteriori informazioni sui pacchetti dual-mode, vedere l'articolo della Microsoft Knowledge Base [328848](http://support.microsoft.com/default.aspx?kbid=328848).

Quando si installa l'aggiornamento per la protezione di Windows XP 64-Bit Edition versione 2003, il programma di installazione verifica se i file da aggiornare nel sistema sono stati precedentemente aggiornati mediante una correzione Microsoft. Se uno di questi file è stato aggiornato mediante l'installazione di una correzione precedente, il programma di installazione copia nel sistema i file della cartella RTMQFE. In caso contrario, copia nel sistema i file della cartella RTMGDR. Per ulteriori informazioni, vedere l'articolo della Microsoft Knowledge Base [824994](http://support.microsoft.com/default.aspx?kbid=824994).

**Verifica dell'installazione dell'aggiornamento**

-   **Microsoft Baseline Security Analyzer**

    Per verificare che un aggiornamento per la protezione sia installato nel sistema interessato, è possibile utilizzare lo strumento Microsoft Baseline Security Analyzer (MBSA). Questo strumento consente di eseguire la scansione di sistemi locali e remoti, al fine di rilevare eventuali aggiornamenti di protezione mancanti, nonché i più comuni errori di configurazione della protezione. Per ulteriori informazioni su MBSA, visitare il sito Web [Microsoft Baseline Security Analyzer](http://go.microsoft.com/fwlink/?linkid=21134).

-   **Verifica della versione dei file**

    **Nota** Poiché esistono diverse versioni di Microsoft Windows, le operazioni descritte di seguito potrebbero risultare diverse nel computer in uso. In tal caso, consultare la documentazione del prodotto per eseguire tutti i passaggi.

    1.  Fare clic sul pulsante **Start** e quindi scegliere **Cerca**.
    2.  Nella finestra **Risultati della ricerca**, nel riquadro **Ricerca guidata**, scegliere **Tutti i file e le cartelle**.
    3.  Nella casella **Nome del file o parte del nome**, digitare il nome del file, individuato nell'appropriata tabella di informazioni sui file, quindi fare clic su **Cerca**.
    4.  Nell'elenco dei file fare clic con il pulsante destro del mouse sul file individuato nell'appropriata tabella di informazioni sui file, quindi scegliere **Proprietà**.

        **Nota** A seconda della versione del sistema operativo o dei programmi installati, è possibile che alcuni dei file elencati nella tabella di informazioni sui file non siano installati.

    5.  Nella scheda **Versione** individuare il numero di versione del file installato nel computer e confrontarlo con quello specificato nell'appropriata tabella di informazioni sui file.

        **Nota** È possibile che durante l'installazione alcuni attributi diversi dalla versione del file vengano modificati. Il confronto di altri attributi dei file con le informazioni disponibili nella tabella non è un metodo supportato per la verifica dell'installazione dell'aggiornamento. In alcuni casi, inoltre, è possibile che i file vengano rinominati durante l'installazione. Se le informazioni sul file o la versione non sono disponibili, utilizzare uno degli altri metodi disponibili per verificare l'installazione dell'aggiornamento.

-   **Controllo delle chiavi del Registro di sistema**

    Per verificare i file installati dell'aggiornamento per la protezione, è anche possibile esaminare le seguenti chiavi del Registro di sistema:

    Per Windows XP Home Edition, Windows XP Professional, Windows XP Home Edition Service Pack 1, Windows XP Professional Service Pack 1, Windows XP 64-Bit Edition Service Pack 1, Windows XP Tablet PC Edition e Windows XP Media Center Edition:

    HKEY\_LOCAL\_MACHINE\\SOFTWARE\\Microsoft\\Updates\\Windows XP\\SP2\\KB873376\\Filelist

    Per Windows XP 64-Bit Edition versione 2003:

    HKEY\_LOCAL\_MACHINE\\SOFTWARE\\Microsoft\\Updates\\Windows Server 2003\\SP1\\KB873376\\Filelist

    **Nota** Queste chiavi del Registro di sistema potrebbero non contenere un elenco completo dei file installati. Inoltre, se un amministratore o un OEM integra o esegue lo slipstreaming dell'aggiornamento per la protezione 873376 nei file di origine dell'installazione di Windows, è possibile che queste chiavi del Registro di sistema non vengano create correttamente.

### Altre informazioni

**Ringraziamenti**

Microsoft [ringrazia](http://go.microsoft.com/fwlink/?linkid=21127) i seguenti utenti per aver collaborato con noi al fine di proteggere i sistemi dei clienti:

-   [eEye Digital Security](http://www.eeye.com/html/) per aver segnalato la vulnerabilità di Cartelle compresse (CAN-2004-0575).

**Download di altri aggiornamenti per la protezione:**

Sono disponibili aggiornamenti per altri problemi di protezione nei seguenti siti:

-   Gli aggiornamenti per la protezione sono disponibili nel [Microsoft Download Center](http://www.microsoft.com/downloads/results.aspx?displaylang=it&freetext=security_patch) ed è possibile individuarli in modo semplice eseguendo una ricerca con la parola chiave "security\_patch".
-   Gli aggiornamenti per i sistemi consumer sono disponibili nel sito Web [Windows Update](http://go.microsoft.com/fwlink/?linkid=21130).

**Supporto tecnico:**

-   Per usufruire dei servizi del supporto tecnico, visitare il sito del [Supporto tecnico Microsoft](http://go.microsoft.com/fwlink/?linkid=21131). Le chiamate al supporto tecnico relative agli aggiornamenti per la protezione sono gratuite.
-   I clienti internazionali possono ottenere assistenza tecnica presso le filiali Microsoft locali. Le chiamate al supporto tecnico relative agli aggiornamenti di protezione sono gratuite. Per ulteriori informazioni su come contattare Microsoft per ottenere supporto, visitare il [sito Web del supporto internazionale](http://go.microsoft.com/fwlink/?linkid=21155).

**Fonti di informazioni sulla sicurezza:**

-   Nella sezione dedicata alla sicurezza del sito Web [Microsoft TechNet](http://www.microsoft.com/italy/technet/) sono disponibili ulteriori informazioni sulla protezione e la sicurezza dei prodotti Microsoft.
-   [Microsoft Software Update Services](http://go.microsoft.com/fwlink/?linkid=21133)
-   [Microsoft Baseline Security Analyzer](http://go.microsoft.com/fwlink/?linkid=21134) (MBSA)
-   [Windows Update](http://go.microsoft.com/fwlink/?linkid=21130)
-   Per ulteriori informazioni sul catalogo di Windows Update, vedere l'articolo della Microsoft Knowledge Base [323166](http://support.microsoft.com/default.aspx?scid=kb;en-us;323166).
-   [Office Update](http://go.microsoft.com/fwlink/?linkid=21135)

**Software Update Services:**

Microsoft Software Update Services (SUS) consente agli amministratori di eseguire in modo rapido e affidabile il deployment dei più recenti aggiornamenti critici e per la protezione sia nei server basati su Windows 2000 e Windows Server 2003, sia nei computer desktop che eseguono Windows 2000 Professional o Windows XP Professional.

Per ulteriori informazioni su come eseguire il deployment di questo aggiornamento della protezione con Software Update Services, visitare il sito Web [Software Update Services](http://go.microsoft.com/fwlink/?linkid=21133).

**Systems Management Server:**

Microsoft Systems Management Server (SMS) offre una soluzione aziendale altamente configurabile per la gestione degli aggiornamenti. Tramite SMS gli amministratori possono identificare i sistemi Windows che richiedono gli aggiornamenti per la protezione ed eseguire il deployment controllato di tali aggiornamenti in tutta l'azienda, riducendo al minimo le eventuali interruzioni del lavoro degli utenti finali. Per ulteriori informazioni sull'utilizzo di SMS 2003 per il deployment degli aggiornamenti per la protezione, visitare il sito Web [Gestione delle patch per la protezione con SMS 2003](http://go.microsoft.com/fwlink/?linkid=22939). Gli utenti di SMS 2.0 possono inoltre utilizzare [Software Updates Service Feature Pack](http://go.microsoft.com/fwlink/?linkid=33340) per semplificare il deployment degli aggiornamenti per la protezione. Per ulteriori informazioni su SMS, visitare il sito Web [SMS](http://go.microsoft.com/fwlink/?linkid=21158).

**Nota** SMS utilizza Microsoft Baseline Security Analyzer e lo strumento di rilevamento di Microsoft Office per offrire il più ampio supporto possibile per il rilevamento e il deployment degli aggiornamenti inclusi nei bollettini sulla sicurezza. Alcuni aggiornamenti non possono essere tuttavia rilevati tramite questi strumenti. In questi casi, per applicare gli aggiornamenti a computer specifici è possibile utilizzare le funzionalità di inventario di SMS. Per ulteriori informazioni sulla procedura da utilizzare, visitare il seguente [sito Web](http://go.microsoft.com/fwlink/?linkid=33341). Per alcuni aggiornamenti per la protezione può essere necessario disporre di diritti amministrativi ed eseguire il riavvio del sistema. Per installare tali aggiornamenti è possibile utilizzare lo strumento Elevated Rights Deployment Tool, disponibile in [SMS 2003 Administration Feature Pack](http://go.microsoft.com/fwlink/?linkid=33387) e in [SMS 2.0 Administration Feature Pack](http://go.microsoft.com/fwlink/?linkid=21161).

**Dichiarazione di non responsabilità:**

Le informazioni disponibili nella Microsoft Knowledge Base sono fornite "come sono" senza garanzie di alcun tipo. Conseguentemente, Microsoft non rilascia alcuna garanzia, esplicita o implicita, inclusa la garanzia di commerciabilità e di idoneità per uno scopo specifico. Microsoft o i suoi fornitori non saranno, in alcun caso, responsabili per danni di qualsiasi tipo, inclusi i danni diretti, indiretti, incidentali, consequenziali, la perdita di profitti, e i danni punitivi o speciali, anche qualora Microsoft o i suoi fornitori siano stati informati della possibilità del verificarsi di tali danni. Alcuni stati non consentono l'esclusione o la limitazione di responsabilità per danni diretti o indiretti e, dunque, la sopracitata limitazione potrebbe non essere applicabile.

**Versioni:**

-   V1.0 (12 ottobre 2004): pubblicazione del bollettino

*Built at 2014-04-18T01:50:00Z-07:00*
