---
TOCTitle: 'MS04-020'
Title: 'Bollettino Microsoft sulla sicurezza MS04-020 - Importante'
ms:assetid: 'ms04-020'
ms:contentKeyID: 61239948
ms:mtpsurl: 'https://technet.microsoft.com/it-IT/library/ms04-020(v=Security.10)'
author: SharonSears
ms.author: SharonSears
---

Security Bulletin

Bollettino Microsoft sulla sicurezza MS04-020 - Importante
==========================================================

Una vulnerabilità in POSIX può consentire l'esecuzione di codice non autorizzato (841872)
-----------------------------------------------------------------------------------------

Data di pubblicazione: martedì 13 luglio 2004 | Aggiornamento: martedì 10 agosto 2004

**Data di pubblicazione:** 13 luglio 2004
**Data aggiornamento:** 10 agosto 2004
**Versione:** 2.0

#### Riepilogo

**Destinatari:** utenti che utilizzano Microsoft® Windows® 2000 o Windows NT 4.0

**Effetti della vulnerabilità:** acquisizione di privilegi più elevati nel sistema locale

**Livello di gravità:** importante

**Consiglio:** è consigliabile installare l’aggiornamento per la protezione il più presto possibile

**Aggiornamenti per la protezione sostituiti:** nessuno

**Avvertenze:** nessuna

**Software verificato e posizioni per il download dell'aggiornamento per la protezione:**

**Software interessato:**

-   Microsoft INTERIX® 2.2 – [Download dell'aggiornamento](http://www.microsoft.com/technet/prodtechnol/windows2000serv/downloads/msix22su.mspx)

    Microsoft Windows NT® 4.0 Workstation Service Pack 6a – [Download dell'aggiornamento](http://www.microsoft.com/downloads/details.aspx?displaylang=it&familyid=25993f70-191b-4e35-aa1b-0aa1a7027880)

-   Microsoft Windows NT 4.0 Server Service Pack 6a – [Download dell'aggiornamento](http://www.microsoft.com/downloads/details.aspx?familyid=c2018a81-446c-4930-a6cc-ea5b5960ff05&displaylang=en)
-   Microsoft Windows NT 4.0 Server, Terminal Server Edition Service Pack 6 – [Download dell'aggiornamento](http://www.microsoft.com/downloads/details.aspx?familyid=9cfc4af3-b0bc-4798-bc23-f45739e3b802&displaylang=en)
-   Microsoft Windows 2000 Service Pack 2, Microsoft Windows 2000 Service Pack 3, Microsoft Windows 2000 Service Pack 4 – [Download dell'aggiornamento](http://www.microsoft.com/downloads/details.aspx?displaylang=it&familyid=05203a7e-4a11-4f88-aa73-75a6c81466b8)

**Software non interessato:**

-   Microsoft Windows XP e Microsoft Windows XP Service Pack 1
-   Microsoft Windows XP 64-Bit Edition Service Pack 1
-   Microsoft Windows XP 64-Bit Edition versione 2003
-   Microsoft Windows Server™ 2003
-   Microsoft Windows Server 2003 64-Bit Edition
-   Microsoft Windows 98, Microsoft Windows 98 Second Edition (SE) e Microsoft Windows Millennium Edition (ME)

I prodotti software inclusi nell'elenco sono stati sottoposti a test per determinare se tali versioni sono interessate dalla vulnerabilità. Le altre versioni non includono più il supporto degli aggiornamenti per la protezione o potrebbero non essere interessate dal problema. Per informazioni sulla disponibilità del supporto per il prodotto e la versione in uso, visitare il sito Web [Ciclo di vita del supporto Microsoft](http://go.microsoft.com/fwlink/?linkid=21742).

### Informazioni generali

Riepilogo
---------

<span></span>
**Riepilogo:**

L'aggiornamento risolve una vulnerabilità scoperta di recente e segnalata privatamente a Microsoft. Esiste una vulnerabilità legata all'[acquisizione di privilegi più elevati](http://go.microsoft.com/fwlink/?linkid=21142) nel componente (sottosistema) del sistema operativo POSIX. Tale vulnerabilità è descritta nella sezione "Dettagli della vulnerabilità" del presente bollettino.

Sfruttando questa vulnerabilità un utente malintenzionato può assumere il controllo completo di un sistema interessato, riuscendo a installare programmi, visualizzare, modificare o eliminare dati o creare nuovi account con privilegi completi.

Microsoft consiglia di installare l'aggiornamento il più presto possibile.

**Livelli di gravità e identificatore della vulnerabilità:**

| Identificatore della vulnerabilità                                                                                      | Effetti della vulnerabilità           | Windows NT 4.0 | Windows 2000 |
|-------------------------------------------------------------------------------------------------------------------------|---------------------------------------|----------------|--------------|
| Vulnerabilità del sottosistema POSIX - [CAN-2004-0210](http://www.cve.mitre.org/cgi-bin/cvename.cgi?name=can-2004-0210) | Acquisizione di privilegi più elevati | Importante     | Importante   |

La [classificazione della gravità](http://technet.microsoft.com/security/bulletin/rating) di cui alla tabella precedente si basa sui tipi di sistemi interessati dalla vulnerabilità, sui modelli di deployment più comuni e sui potenziali effetti del problema in tali ambienti.

Domande frequenti correlate a questo aggiornamento per la protezione
--------------------------------------------------------------------

<span></span>
**Perché è stata rilasciata una nuova versione di questo bollettino?**
Il 10 agosto 2004 Microsoft ha rilasciato una nuova versione di questo bollettino per informare i clienti circa la disponibilità di un aggiornamento per la protezione di Microsoft INTERIX 2.2. Dopo il rilascio del bollettino originale è stato infatti stabilito che la vulnerabilità descritta interessa anche questo prodotto. Microsoft ha aggiornato il bollettino inserendo informazioni aggiuntive su Microsoft INTERIX 2.2 e indicazioni per indirizzare gli utenti a un aggiornamento per la protezione di questo prodotto. Se non si utilizza Microsoft INTERIX 2.2 e nel sistema sono già stati installati gli aggiornamenti per la protezione forniti insieme alla versione originale del bollettino, non è necessario installare il nuovo aggiornamento per la protezione.

**Perché questo bollettino fornisce un aggiornamento per la protezione per Microsoft Windows NT 4.0 Workstation Service Pack 6a o Windows 2000 Service Pack 2, se il supporto esteso degli aggiornamenti per la protezione per queste versioni di sistema operativo è terminato il 30 giugno 2004?**
Come segnalato in precedenza, il ciclo di vita del supporto per i sistemi Windows NT 4.0 Workstation Service Pack 6a e Windows 2000 Service Pack 2 è terminato e Microsoft ha esteso il periodo di supporto fino al 30 giugno 2004. L'estensione del periodo di supporto è tuttavia terminata da poco tempo. In questo caso, la maggior parte degli interventi necessari per risolvere questa vulnerabilità sono stati completati prima del 30 giugno 2003. Per questo motivo, Microsoft ha deciso di rilasciare gli aggiornamenti della protezione anche per queste versioni dei sistemi operativi nell'ambito del presente bollettino sulla sicurezza. Microsoft non prevede di procedere allo stesso modo per eventuali vulnerabilità future che possano riguardare queste versioni dei sistemi operativi, tuttavia si riserva il diritto di produrre degli aggiornamenti e renderli disponibili, se necessario.

Se si utilizzano queste versioni di sistemi operativi, è sempre consigliabile migrare alle versioni supportate, in modo tale da prevenire qualsiasi esposizione a future vulnerabilità. Per ulteriori informazioni sulla disponibilità del supporto per i prodotti Windows, visitare il sito Web [Ciclo di vita del supporto Microsoft](http://go.microsoft.com/fwlink/?linkid=21742). Per ulteriori informazioni sull'estensione del periodo di supporto in relazione agli aggiornamenti di protezione per queste versioni dei sistemi operativi, visitare il sito Web del [Supporto Tecnico Clienti Microsoft](http://support.microsoft.com/default.aspx?scid=fh;%5bln%5d;lifeanoct2003).

I clienti che hanno ancora la necessità di servizi di supporto per Windows NT Workstation 4.0 SP6a sono invitati a contattare il loro rappresentante del team o il responsabile tecnico dei rapporti con i clienti oppure il rappresentante del partner Microsoft appropriato per informazioni sui servizi di supporto personalizzati. I clienti che non dispongono di un contratto Alliance, Premier o Authorized possono contattare le filiali Microsoft locali. Per informazioni sui contatti, visitare il sito Web [Microsoft Worldwide](http://www.microsoft.com/worldwide/), selezionare il paese desiderato e quindi fare clic su **Go** per visualizzare un elenco di numeri telefonici. Quando si effettua la chiamata, richiedere di parlare con il responsabile locale delle vendite per i servizi di supporto Premier.

Per ulteriori informazioni vedere le [domande frequenti sul sistema operativo Windows](http://support.microsoft.com/default.aspx?scid=fh;%5bln%5d;lifewinfaq).

**È possibile utilizzare Microsoft Baseline Security Analyzer (MBSA) per verificare se è necessario installare questo aggiornamento?**
Sì. MBSA consente di verificare se questo aggiornamento è necessario. Per ulteriori informazioni su MBSA, visitare il [sito Web MBSA](http://go.microsoft.com/fwlink/?linkid=21134).

**Nota** A partire dal 20 aprile 2004, per il file Mssecure.xml utilizzato in MBSA 1.1.1 e nelle versioni precedenti non sono più disponibili aggiornamenti tramite nuovi bollettini sulla sicurezza. Le scansioni eseguite con MBSA 1.1.1 o con le versioni precedenti non saranno pertanto complete dopo tale data. È consigliabile eseguire l'aggiornamento a MBSA 1.2 perché è in grado di rilevare gli aggiornamenti per la protezione in modo più accurato e perché supporta prodotti aggiuntivi. MBSA 1.2 è disponibile per il download nel [sito Web MBSA](http://go.microsoft.com/fwlink/?linkid=21134). Per ulteriori informazioni sul supporto di MBSA, visitare il [sito Web](http://www.microsoft.com/technet/security/tools/mbsaqa.mspx)[delle domande frequenti su Microsoft Baseline Security Analyzer (MBSA) 1.2](http://www.microsoft.com/technet/security/tools/mbsaqa.mspx)</a>.

**È possibile utilizzare Systems Management Server (SMS) per verificare se è necessario installare questo aggiornamento?**
Sì. SMS consente di individuare questo aggiornamento per la protezione e di eseguirne il deployment. Per ulteriori informazioni su SMS, visitare il sito Web [SMS](http://go.microsoft.com/fwlink/?linkid=21158).

Dettagli della vulnerabilità
----------------------------

<span></span>
#### Vulnerabilità del sottosistema POSIX - CAN-2004-0210

Esiste una vulnerabilità legata all'[acquisizione di privilegi più elevati](http://go.microsoft.com/fwlink/?linkid=21142) nel sottosistema POSIX. La vulnerabilità può consentire a un utente, che riesce ad accedere al sistema, di assumere il controllo completo del sistema in questione.

#### Fattori attenuanti della vulnerabilità del sottosistema POSIX - CAN-2004-0210:

-   Per sfruttare la vulnerabilità, è necessario disporre di credenziali di accesso valide ed essere in grado di accedere al sistema in locale. La vulnerabilità non può essere sfruttata in remoto o da utenti anonimi.
-   Windows XP e Windows Server 2003 non sono interessati dalla vulnerabilità.

#### Soluzioni alternative per la vulnerabilità del sottosistema POSIX - CAN-2004-0210:

Microsoft ha verificato le soluzioni alternative seguenti. Sebbene queste soluzioni alternative non eliminino la vulnerabilità sottostante, consentono di bloccare gli attacchi noti. Se una soluzione alternativa riduce la funzionalità, viene identificata di seguito.

-   **Disattivazione del sottosistema POSIX tramite il Registro di sistema**

    Questa soluzione è documentata in modo completo nell'articolo [101270](http://support.microsoft.com/default.aspx?scid=kb;it;101270) della Microsoft Knowledge Base. Nei paragrafi seguenti viene offerto un riepilogo di tale articolo.

    La procedura seguente descrive come disattivare il sottosistema POSIX.

    **Nota** L'utilizzo non corretto dell'Editor del Registro di sistema potrebbe provocare problemi tali da rendere necessaria la reinstallazione del sistema operativo. Microsoft non garantisce la risoluzione di problemi dovuti a un utilizzo non corretto dell'Editor del Registro di sistema. È quindi necessario utilizzare questo strumento con grande attenzione.

    Per informazioni sulla modifica del Registro di sistema, vedere l'argomento relativo alla modifica delle chiavi e dei valori nella Guida dell'Editor del Registro di sistema (Regedit.exe) o gli argomenti relativi all'aggiunta ed eliminazione di informazioni nel Registro di sistema nonché alla modifica delle informazioni del Registro di sistema (Regedt32.exe).

    **Nota** Prima di apportare eventuali modifiche è consigliabile eseguire il backup del Registro di sistema.

    1.  Fare clic sul pulsante **Start**, scegliere **Esegui**, digitare "**regedt32**" (senza virgolette), quindi fare clic su **OK**.
    2.  Nell'Editor del Registro di sistema individuare la seguente chiave:

        `HKEY_LOCAL_MACHINE\SYSTEM\CurrentControlSet\Control\Session Manager\Subsystems\Posix`

    3.  Fare clic sul valore di dati **POSIX** e quindi scegliere **Elimina** dal menu **Modifica**.
    4.  Scegliere **OK** per confermare l'eliminazione e quindi riavviare il sistema.

        **Nota** Per attivare il sottosistema POSIX, ricreare la chiave del Registro di sistema. Il nome della chiave del Registro di sistema è **Posix**, il tipo di chiave è **REG\_EXPAND\_SZ** e il valore della chiave è **%SystemRoot%\\system32\\psxss.exe**. Dopo avere apportato queste modifiche, riavviare il sistema.

    **Effetto della soluzione:** i programmi POSIX rimangono disattivati fino a quando non si attiva il sottosistema POSIX.

#### Domande frequenti relative alla vulnerabilità del sottosistema POSIX - CAN-2004-0210:

**Qual è la portata o l'impatto di questa vulnerabilità?**
Si tratta di una vulnerabilità di [acquisizione di privilegi più elevati](http://go.microsoft.com/fwlink/?linkid=21142). Sfruttando questa vulnerabilità un utente malintenzionato può assumere il controllo completo di un sistema interessato, riuscendo a installare programmi, visualizzare, modificare o eliminare dati o creare nuovi account con privilegi completi.

**Quali sono le cause di questa vulnerabilità?**
Un buffer non controllato nel sottosistema POSIX.

**Che cos'è il sottosistema POSIX?**
È possibile eseguire applicazioni create per lo standard POSIX (Portable Operating System Interface for UNIX) in Windows NT 4.0 e Windows 2000. I sistemi operativi offrono supporto per le applicazioni non native tramite l'emulazione degli ambienti per i quali tali applicazioni sono state progettate. Questo supporto viene fornito mediante sottosistemi d'ambiente. Ad eccezione del sottosistema Microsoft Win32, che rappresenta l'ambiente nativo di Windows, ogni ambiente è facoltativo e viene utilizzato solo quando un'applicazione client ne richiede i servizi. Per ulteriori informazioni sul supporto del sottosistema POSIX, visitare il [sito Web MSDN Library](http://www.microsoft.com/windows2000/techinfo/reskit/en-us/default.asp?url=/windows2000/techinfo/reskit/en-us/prork/pric_run_snrr.asp).

**A quali attacchi viene esposto il sistema a causa di questa vulnerabilità?**
Sfruttando questa vulnerabilità, un pirata informatico potrebbe assumere pieno controllo del sistema interessato.

**Quali capacità sono necessarie per sfruttare questa vulnerabilità?**
Per sfruttare la vulnerabilità, è necessario accedere in locale a un sistema in cui sia attivo il sottosistema POSIX.

**In quale modo un pirata informatico può sfruttare questa vulnerabilità?**
Per sfruttare la vulnerabilità, è necessario innanzitutto accedere al sistema, quindi eseguire un'applicazione appositamente progettata allo scopo e assumere il controllo completo del sistema interessato.

Un pirata informatico potrebbe inoltre accedere al componente interessato con un'altra strategia. Potrebbe, ad esempio, utilizzare un programma che passa parametri al componente interessato dalla vulnerabilità (in locale o in remoto).

**Quali sono i sistemi principalmente interessati da questa vulnerabilità?**
Windows NT 4.0 e Windows 2000 sono i sistemi interessati dalla vulnerabilità. Il sottosistema POSIX non è incluso in Windows XP e Windows Server 2003. Per ulteriori informazioni sul supporto del sottosistema POSIX in Windows XP e Windows Server 2003, vedere l'articolo [308259](http://support.microsoft.com/default.aspx?scid=kb;it;308259) della Microsoft Knowledge Base.

I sistemi maggiormente a rischio sono workstation e server terminal. I server sono a rischio solo se agli utenti privi di credenziali amministrative sufficienti è consentito di accedere ai server e di eseguire programmi. Tuttavia, le procedure consigliate scoraggiano fortemente questa attribuzione di privilegi.

**È possibile sfruttare questa vulnerabilità tramite Internet?**
No. L'utente malintenzionato deve accedere al sistema specifico a cui è destinato l'attacco e non può caricare ed eseguire un programma in remoto sfruttando la vulnerabilità.

**Quali sono gli scopi dell'aggiornamento?**
L'aggiornamento elimina la vulnerabilità modificando il modo in cui il sottosistema POSIX convalida la lunghezza di un messaggio prima di passarlo al buffer allocato.

**Al momento del rilascio di questo bollettino le informazioni sulla vulnerabilità erano disponibili pubblicamente?**
No. Microsoft ha ricevuto informazioni sulla vulnerabilità da fonti private. Secondo le informazioni di Microsoft, al momento del rilascio di questo bollettino l'esistenza di questa vulnerabilità non era stata ancora divulgata pubblicamente.

**Al momento del rilascio di questo bollettino erano già stati segnalati attacchi basati sullo sfruttamento di questa vulnerabilità?**
No. Al momento del rilascio di questo bollettino Microsoft non aveva ricevuto alcuna segnalazione in merito allo sfruttamento di questa vulnerabilità a scopo di attacco, né dell'esistenza di codice di prova pubblicato.

Informazioni sull'aggiornamento per la protezione
-------------------------------------------------

<span></span>
**Piattaforme e prerequisiti per l'installazione:**

Per informazioni sull'aggiornamento per la protezione specifico per la piattaforma utilizzata, fare clic sul collegamento corrispondente:

#### Windows 2000 (tutte le versioni)

**Prerequisiti**
Per installare questo aggiornamento per la protezione in Windows 2000, è necessario il Service Pack 2 (SP2), Service Pack 3 (SP3) o Service Pack 4 (SP4).

I prodotti software elencati sono stati sottoposti a test per determinare se tali versioni sono interessate dalla vulnerabilità. Le altre versioni non includono più il supporto degli aggiornamenti per la protezione o potrebbero non essere interessate dal problema. Per informazioni sulla disponibilità del supporto per il prodotto e la versione in uso, visitare il sito Web [Ciclo di vita del supporto Microsoft](http://go.microsoft.com/fwlink/?linkid=21742).

Per ulteriori informazioni sulla procedura per ottenere il service pack più aggiornato, vedere l'articolo [260910](http://support.microsoft.com/default.aspx?scid=kb;it;260910) della Microsoft Knowledge Base.

**Disponibilità nei service pack futuri:**
l'aggiornamento per questo problema verrà incluso in Windows 2000 Service Pack 5.

**Informazioni per l'installazione**

Questo aggiornamento per la protezione supporta le seguenti opzioni del programma di installazione:

**/help                 **Visualizza le opzioni della riga di comando

**Modalità di installazione**

**/quiet  **            **  **Modalità non interattiva (senza interazioni con l'utente o visualizzazione di messaggi e richieste)

**/passive**            Modalità automatica (solo indicatore di stato)

**      /uninstall**          Disinstalla il pacchetto

**Opzioni di riavvio**

**/norestart**          Non richiede il riavvio del sistema al termine dell'installazione

**/forcerestart**      Esegue il riavvio del sistema dopo l'installazione

**Opzioni speciali**

**/l**                        Visualizza un elenco degli aggiornamenti rapidi o dei pacchetti di aggiornamento di Windows installati

**/o**                       Sovrascrive i file OEM senza richiedere conferma

**/n**                       Non esegue il backup dei file necessari per la disinstallazione

**/f**                        Impone la chiusura delle altre applicazioni all'arresto del computer

**/extract**             Estrae i file senza avviare il programma di installazione

**Nota** È possibile combinare queste opzioni in un unico comando. Per garantire la compatibilità con le versioni precedenti, l'aggiornamento per la protezione supporta anche le opzioni del programma di installazione utilizzate dalla versione precedente dell'utilità di installazione. Per ulteriori informazioni sulle opzioni supportate dal programma di installazione, vedere l'articolo [262841](http://support.microsoft.com/default.aspx?scid=kb;it;262841) della Microsoft Knowledge Base.

**Informazioni per il deployment**

Per installare l'aggiornamento per la protezione senza l'intervento dell'utente, immettere la seguente riga al prompt dei comandi di Windows 2000 Service Pack 2, Windows 2000 Service Pack 3 e Windows 2000 Service Pack 4:

**Windows2000-kb841872-x86-enu /passive /quiet**

Per installare l'aggiornamento per la protezione senza imporre il riavvio del sistema, immettere la seguente riga al prompt dei comandi di Windows 2000 Service Pack 2, Windows 2000 Service Pack 3 e Windows 2000 Service Pack 4:

**Windows2000-kb841872-x86-enu /norestart**

Per ulteriori informazioni su come eseguire il deployment di questo aggiornamento della protezione con Software Update Services, visitare il sito Web [Software Update Services](http://go.microsoft.com/fwlink/?linkid=21125).

**Necessità di riavvio**

In alcuni casi, l'aggiornamento non richiede il riavvio del computer. Il programma di installazione arresta i servizi necessari, applica l'aggiornamento, quindi riavvia i servizi. Tuttavia, se per una ragione qualsiasi non è possibile arrestare i servizi richiesti, o se i file richiesti sono in uso, sarà necessario riavviare il sistema. In questo caso, viene visualizzato un messaggio in cui si indica di riavviare il sistema.

**Informazioni per la rimozione**

Per rimuovere questo aggiornamento per la protezione, utilizzare lo strumento Installazione applicazioni del Pannello di controllo.

Gli amministratori di sistema possono inoltre rimuovere l'aggiornamento per la protezione mediante l'utilità Spuninst.exe, che è disponibile nella cartella %Windir%\\$NTUninstallKB841872$\\Spuninst. L'utilità Spuninst.exe supporta le seguenti opzioni del programma di installazione:

**/?**: visualizza l'elenco delle opzioni del programma di installazione.

**/u**: utilizza la modalità automatica.

**/f**: impone la chiusura delle altre applicazioni all'arresto del computer.

**/z**: non esegue il riavvio del sistema al termine dell'installazione.

**/q**: utilizza la modalità non interattiva.

**Informazioni sui file**

I file della versione inglese di questo aggiornamento presentano gli attributi riportati nella tabella che segue (o valori successivi). Le date e le ore dei file indicati nella tabella sono espressi utilizzando l'ora UTC (Coordinated Universal Time). Al momento della visualizzazione, tali informazioni verranno convertite nella data e nell'ora locali. Per informazioni sulle differenze fra l'ora UTC e l'ora locale, utilizzare la scheda **Fuso orario** dello strumento Data e ora del Pannello di controllo.

**Nota** Le informazioni relative alla data, all'ora, al nome del file o alle dimensioni potrebbero essere modificate durante l'installazione. Per informazioni su come verificare la corretta esecuzione dell'installazione, vedere la sezione "Verifica dell'installazione dell'aggiornamento".

Windows 2000 Service Pack 2, Windows 2000 Service Pack 3 e Windows 2000 Service Pack 4:

`Data         Ora   Versione        Dimensioni     Nome file ------------------------------------------------------ 16 maggio 2004  19.32  5.0.2195.6929  90.384   Psxss.exe`

**Verifica dell'installazione dell'aggiornamento**

-   **Microsoft Baseline Security Analyzer**

    Per verificare che un aggiornamento per la protezione sia installato nel sistema interessato, è possibile utilizzare lo strumento Microsoft Baseline Security Analyzer (MBSA). Questo strumento consente di eseguire la scansione di sistemi locali e remoti, al fine di rilevare eventuali aggiornamenti di protezione mancanti, nonché i più comuni errori di configurazione della protezione. Per ulteriori informazioni su MBSA, visitare il sito Web [Microsoft Baseline Security Analyzer](http://go.microsoft.com/fwlink/?linkid=21134).

-   **Verifica della versione dei file**

    **Nota** Poiché esistono diverse versioni di Microsoft Windows, le operazioni descritte di seguito potrebbero risultare diverse nel computer in uso. In tal caso, consultare la documentazione del prodotto per eseguire tutti i passaggi.

    1.  Fare clic sul pulsante **Start** e quindi scegliere **Cerca**.
    2.  Nella finestra **Risultati della ricerca**, nel riquadro **Ricerca guidata**, scegliere **Tutti i file e le cartelle**.
    3.  Nella casella **Nome del file o parte del nome** digitare il nome del file, individuato nell'appropriata tabella di informazioni sui file, quindi fare clic su **Cerca**.
    4.  Nell'elenco dei file fare clic con il pulsante destro del mouse sul file individuato nell'appropriata tabella di informazioni sui file, quindi scegliere **Proprietà**.

        **Nota** A seconda della versione del sistema operativo o dei programmi installati, alcuni dei file elencati nella tabella di informazioni sui file potrebbero non essere installati.

    5.  Nella scheda **Versione** individuare il numero di versione del file installato nel computer e confrontarlo con quello specificato nell'appropriata tabella di informazioni sui file.

        **Nota** Durante l'installazione potrebbero essere modificati altri attributi diversi dalla versione del file. Il confronto di altri attributi dei file con le informazioni disponibili nella tabella non è un metodo supportato per la verifica dell'installazione dell'aggiornamento. In alcuni casi, inoltre, è possibile che i file vengano rinominati durante l'installazione. Se le informazioni sul file o la versione non sono disponibili, utilizzare uno degli altri metodi disponibili per verificare l'installazione dell'aggiornamento.

-   **Controllo delle chiavi del Registro di sistema**

    Per verificare i file installati dall'aggiornamento per la protezione, è anche possibile esaminare la seguente chiave del Registro di sistema:

    HKEY\_LOCAL\_MACHINE\\SOFTWARE\\Microsoft\\Updates\\Windows 2000\\SP5\\KB841872\\Filelist

    **Nota** Questa chiave del Registro di sistema potrebbe non contenere un elenco completo dei file installati. Inoltre, se un amministratore o un OEM integra o esegue lo slipstreaming dell'aggiornamento per la protezione 841872 nei file di origine dell'installazione di Windows, è possibile che questa chiave del Registro di sistema non venga creata correttamente.

#### Windows NT 4.0 (tutte le versioni)

**Prerequisiti**
Per questo aggiornamento per la protezione è necessario Windows NT Workstation 4.0 Service Pack 6a (SP6a), Windows NT Server 4.0 Service Pack 6a (SP6a) o Windows NT Server 4.0 Terminal Server Edition Service Pack 6 (SP6).

I prodotti software elencati sono stati sottoposti a test per determinare se tali versioni sono interessate dalla vulnerabilità. Le altre versioni non includono più il supporto degli aggiornamenti per la protezione o potrebbero non essere interessate dal problema. Per informazioni sulla disponibilità del supporto per il prodotto e la versione in uso, visitare il sito Web [Ciclo di vita del supporto Microsoft](http://go.microsoft.com/fwlink/?linkid=21742).

Per ulteriori informazioni sulla procedura per ottenere il service pack più aggiornato, vedere l'articolo [152734](http://support.microsoft.com/default.aspx?scid=kb;it;152734) della Microsoft Knowledge Base.

**Informazioni per l'installazione**

Questo aggiornamento per la protezione supporta le seguenti opzioni del programma di installazione:

**   /y:** rimuove la patch (solo con le opzioni **/m** o **/q**)

**   /f:** impone la chiusura dei programmi durante l'arresto del sistema

**   /n:** non crea una cartella di disinstallazione

**   /z:** non esegue il riavvio del sistema al termine dell'aggiornamento

**   /q:** utilizza la modalità automatica o senza intervento dell'utente, senza interfaccia utente (questa opzione è un superset dell'opzione **/m**)

**   /m:** utilizza la modalità automatica con interfaccia utente

**   /l:** elenca gli aggiornamenti rapidi installati

**   /x:** estrae i file senza eseguire il programma di installazione

**Nota** È possibile combinare queste opzioni in un unico comando. Per ulteriori informazioni sulle opzioni supportate dal programma di installazione, vedere l'articolo [262841](http://support.microsoft.com/default.aspx?scid=kb;it;262841) della Microsoft Knowledge Base.

**Informazioni per il deployment**

Per installare l'aggiornamento per la protezione senza l'intervento dell'utente, immettere la riga seguente al prompt dei comandi di Windows NT Server 4.0:

**Windowsnt4server-kb841872-x86-enu /q**

Per Windows NT 4.0 Server, Terminal Server Edition:

**Windowsnt4terminalserver-kb841872-x86-enu /q**

Per Windows NT 4.0 Workstation:

**Windowsnt4workstation-kb841872-x86-enu /q**

Per installare l'aggiornamento per la protezione senza imporre il riavvio del sistema, immettere la riga seguente al prompt dei comandi di Windows NT 4.0 Server:

**Windowsnt4server-kb841872-x86-enu /z**

Per Windows NT 4.0 Server, Terminal Server Edition:

**Windowsnt4terminalserver-kb841872-x86-enu /z**

Per Windows NT 4.0 Workstation:

**Windowsnt4workstation-kb841872-x86-enu /z**

Per ulteriori informazioni su come eseguire il deployment di questo aggiornamento della protezione con Software Update Services, visitare il sito Web [Software Update Services](http://go.microsoft.com/fwlink/?linkid=21125).

**Necessità di riavvio**

In alcuni casi, l'aggiornamento non richiede il riavvio del computer. Il programma di installazione arresta i servizi necessari, applica l'aggiornamento, quindi riavvia i servizi. Tuttavia, se per una ragione qualsiasi non è possibile arrestare i servizi richiesti, o se i file richiesti sono in uso, sarà necessario riavviare il sistema. In questo caso, viene visualizzato un messaggio in cui si indica di riavviare il sistema.

**Informazioni per la rimozione**

Per rimuovere questo aggiornamento per la protezione, utilizzare lo strumento Installazione applicazioni del Pannello di controllo.

Gli amministratori di sistema possono inoltre rimuovere l'aggiornamento per la protezione mediante l'utilità Hotfix.exe, disponibile nella cartella %Windir%\\$NTUninstallKB841872$, che supporta le seguenti opzioni del programma di installazione:

**/y:** rimuove la patch (solo con l'opzione **/m** o **/q**)

**/f:** impone la chiusura dei programmi durante l'arresto del sistema

**/n:** non crea una cartella di disinstallazione

**/z:** non esegue il riavvio del sistema al termine dell'installazione

**/q:** utilizza la modalità automatica o senza intervento dell'utente, senza interfaccia utente (questa opzione è un superset dell'opzione **/m**)

**/m:** utilizza la modalità automatica con interfaccia utente

**/l:** elenca gli aggiornamenti rapidi installati

**Informazioni sui file**

I file della versione inglese di questo aggiornamento presentano gli attributi riportati nella tabella che segue (o valori successivi). Le date e le ore dei file indicati nella tabella sono espressi utilizzando l'ora UTC (Coordinated Universal Time). Al momento della visualizzazione, tali informazioni verranno convertite nella data e nell'ora locali. Per informazioni sulle differenze fra l'ora UTC e l'ora locale, utilizzare la scheda **Fuso orario** dello strumento Data e ora del Pannello di controllo.

**Nota** Le informazioni relative alla data, all'ora, al nome del file o alle dimensioni potrebbero essere modificate durante l'installazione. Per informazioni su come verificare la corretta esecuzione dell'installazione, vedere la sezione "Verifica dell'installazione dell'aggiornamento".

Windows NT 4.0 Workstation e Windows NT 4.0 Server:

`Data         Ora   Versione        Dimensioni     Nome file ------------------------------------------------------ 20 maggio 2004  15.04  4.0.1381.7269  93.968  Psxss.exe`

Windows NT 4.0 Server, Terminal Server Edition:

`Data         Ora   Versione         Dimensioni     Nome file ------------------------------------------------------- 21 maggio 2004  13.31  4.0.1381.33567  94.480   Psxss.exe`

**Verifica dell'installazione dell'aggiornamento**

-   **Microsoft Baseline Security Analyzer**

    Per verificare che un aggiornamento per la protezione sia installato nel sistema interessato, è possibile utilizzare lo strumento Microsoft Baseline Security Analyzer (MBSA). Questo strumento consente di eseguire la scansione di sistemi locali e remoti, al fine di rilevare eventuali aggiornamenti di protezione mancanti, nonché i più comuni errori di configurazione della protezione. Per ulteriori informazioni su MBSA, visitare il sito Web [Microsoft Baseline Security Analyzer](http://go.microsoft.com/fwlink/?linkid=21134).

-   **Verifica della versione dei file**

    **Nota** Poiché esistono diverse versioni di Microsoft Windows, le operazioni descritte di seguito potrebbero risultare diverse nel computer in uso. In tal caso, consultare la documentazione del prodotto per eseguire tutti i passaggi.

    1.  Fare clic sul pulsante **Start** e quindi scegliere **Cerca**.
    2.  Nella finestra **Risultati della ricerca**, nel riquadro **Ricerca guidata**, scegliere **Tutti i file e le cartelle**.
    3.  Nella casella **Nome del file o parte del nome** digitare il nome del file, individuato nell'appropriata tabella di informazioni sui file, quindi fare clic su **Cerca**.
    4.  Nell'elenco dei file fare clic con il pulsante destro del mouse sul file individuato nell'appropriata tabella di informazioni sui file, quindi scegliere **Proprietà**.

        **Nota** A seconda della versione del sistema operativo o dei programmi installati, alcuni dei file elencati nella tabella di informazioni sui file potrebbero non essere installati.

    5.  Nella scheda **Versione** individuare il numero di versione del file installato nel computer e confrontarlo con quello specificato nell'appropriata tabella di informazioni sui file.

        **Nota** Durante l'installazione potrebbero essere modificati altri attributi diversi dalla versione del file. Il confronto di altri attributi dei file con le informazioni disponibili nella tabella non è un metodo supportato per la verifica dell'installazione dell'aggiornamento. In alcuni casi, inoltre, è possibile che i file vengano rinominati durante l'installazione. Se le informazioni sul file o la versione non sono disponibili, utilizzare uno degli altri metodi disponibili per verificare l'installazione dell'aggiornamento.

-   **Controllo delle chiavi del Registro di sistema**

    Per verificare i file installati dall'aggiornamento per la protezione, è anche possibile esaminare la seguente chiave del Registro di sistema:

    HKEY\_LOCAL\_MACHINE\\SOFTWARE\\Microsoft\\Windows NT\\CurrentVersion\\Hotfix\\KB841872\\File 1

    **Nota** Questa chiave del Registro di sistema potrebbe non contenere un elenco completo dei file installati. Inoltre, se un amministratore o un OEM integra o esegue lo slipstreaming dell'aggiornamento per la protezione 841872 nei file di origine dell'installazione di Windows, è possibile che questa chiave del Registro di sistema non venga creata correttamente.

### Altre informazioni

**Ringraziamenti**

Microsoft [ringrazia](http://go.microsoft.com/fwlink/?linkid=21127) i seguenti utenti per aver collaborato con noi al fine di proteggere i sistemi dei clienti:

-   Rafal Wojtczuk, un collaboratore di [McAfee](http://www.nai.com), per aver segnalato la vulnerabilità del sottosistema POSIX (CAN-2004-0210).

**Download di altri aggiornamenti per la protezione:**

Sono disponibili aggiornamenti per altri problemi di protezione nei seguenti siti:

-   Gli aggiornamenti per la protezione sono disponibili nel [Microsoft Download Center](http://www.microsoft.com/downloads/results.aspx?displaylang=it&freetext=security_patch) ed è possibile individuarli in modo semplice eseguendo una ricerca con la parola chiave "security\_patch".
-   Gli aggiornamenti per i sistemi consumer sono disponibili nel sito Web [Windows Update](http://go.microsoft.com/fwlink/?linkid=21130).

**Supporto tecnico:**

-   Per usufruire dei servizi del supporto tecnico, visitare il sito del [Supporto tecnico Microsoft](http://go.microsoft.com/fwlink/?linkid=21131). Le chiamate al supporto tecnico relative agli aggiornamenti per la protezione sono gratuite.
-   I clienti internazionali possono ottenere assistenza tecnica presso le filiali Microsoft locali. Le chiamate al supporto tecnico relative agli aggiornamenti di protezione sono gratuite. Per ulteriori informazioni su come contattare Microsoft per ottenere supporto, visitare il [sito Web del supporto internazionale](http://go.microsoft.com/fwlink/?linkid=21155).

**Fonti di informazioni sulla sicurezza:**

-   Nella sezione dedicata alla sicurezza del sito Web [Microsoft TechNet](http://www.microsoft.com/italy/technet/security/default.mspx) sono disponibili ulteriori informazioni sulla protezione e la sicurezza dei prodotti Microsoft.
-   [Microsoft Software Update Services](http://go.microsoft.com/fwlink/?linkid=21133)
-   [Microsoft Baseline Security Analyzer](http://go.microsoft.com/fwlink/?linkid=21134) (MBSA)
-   [Windows Update](http://go.microsoft.com/fwlink/?linkid=21130)
-   Catalogo di Windows Update. Per ulteriori informazioni sul catalogo di Windows Update, vedere l'articolo [323166](http://support.microsoft.com/default.aspx?scid=kb;it;323166) della Microsoft Knowledge Base.
-   [Office Update](http://go.microsoft.com/fwlink/?linkid=21135)

**Software Update Services:**

Microsoft Software Update Services (SUS) consente agli amministratori di eseguire in modo rapido e affidabile il deployment dei più recenti aggiornamenti critici e per la protezione sia nei server basati su Windows 2000 e Windows Server 2003, sia nei computer desktop che eseguono Windows 2000 Professional o Windows XP Professional.

Per ulteriori informazioni su come eseguire il deployment di questo aggiornamento della protezione con Software Update Services, visitare il sito Web [Software Update Services](http://go.microsoft.com/fwlink/?linkid=21133).

**Systems Management Server:**

Microsoft Systems Management Server (SMS) offre una soluzione aziendale altamente configurabile per la gestione degli aggiornamenti. Tramite SMS gli amministratori possono identificare i sistemi Windows che richiedono gli aggiornamenti per la protezione ed eseguire il deployment controllato di tali aggiornamenti in tutta l'azienda, riducendo al minimo le eventuali interruzioni del lavoro degli utenti finali. Per ulteriori informazioni sull'utilizzo di SMS 2003 per il deployment degli aggiornamenti per la protezione, visitare il sito Web [Gestione delle patch per la protezione con SMS 2003](http://go.microsoft.com/fwlink/?linkid=22939). Gli utenti di SMS 2.0 possono inoltre utilizzare [Software Updates Service Feature Pack](http://go.microsoft.com/fwlink/?linkid=33340) per semplificare il deployment degli aggiornamenti per la protezione. Per ulteriori informazioni su SMS, visitare il sito Web [SMS](http://go.microsoft.com/fwlink/?linkid=21158).

**Nota** SMS utilizza Microsoft Baseline Security Analyzer e lo strumento di rilevamento di Microsoft Office per offrire il più ampio supporto possibile per il rilevamento e il deployment degli aggiornamenti inclusi nei bollettini sulla sicurezza. Alcuni aggiornamenti non possono essere tuttavia rilevati tramite questi strumenti. In questi casi, per applicare gli aggiornamenti a computer specifici è possibile utilizzare le funzionalità di inventario di SMS. Per ulteriori informazioni su questa procedura, visitare il seguente [sito Web](http://go.microsoft.com/fwlink/?linkid=33341). Per alcuni aggiornamenti per la protezione può essere necessario disporre di diritti amministrativi ed eseguire il riavvio del sistema. Per installare tali aggiornamenti è possibile utilizzare lo strumento Elevated Rights Deployment Tool, disponibile in [SMS 2003 Administration Feature Pack](http://go.microsoft.com/fwlink/?linkid=33387) e in [SMS 2.0 Administration Feature Pack](http://go.microsoft.com/fwlink/?linkid=21161).

**Dichiarazione di non responsabilità:**

Le informazioni disponibili nella Microsoft Knowledge Base sono fornite "come sono" senza garanzie di alcun tipo. Conseguentemente, Microsoft non rilascia alcuna garanzia, esplicita o implicita, inclusa la garanzia di commerciabilità e di idoneità per uno scopo specifico. Microsoft o i suoi fornitori non saranno, in alcun caso, responsabili per danni di qualsiasi tipo, inclusi i danni diretti, indiretti, incidentali, consequenziali, la perdita di profitti, e i danni punitivi o speciali, anche qualora Microsoft o i suoi fornitori siano stati informati della possibilità del verificarsi di tali danni. Alcuni stati non consentono l'esclusione o la limitazione di responsabilità per danni diretti o indiretti e, dunque, la sopracitata limitazione potrebbe non essere applicabile.

**Versioni:**

-   V1.0 (13 luglio 2004): pubblicazione del bollettino
-   V2.0 (10 agosto 2004): aggiunta di informazioni su un ulteriore prodotto interessato (Microsoft INTERIX 2.2)

*Built at 2014-04-18T01:50:00Z-07:00*
