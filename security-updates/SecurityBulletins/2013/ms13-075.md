---
TOCTitle: 'MS13-075'
Title: 'Bollettino Microsoft sulla sicurezza MS13-075 - Importante'
ms:assetid: 'ms13-075'
ms:contentKeyID: 61240799
ms:mtpsurl: 'https://technet.microsoft.com/it-IT/library/ms13-075(v=Security.10)'
author: SharonSears
ms.author: SharonSears
---

Security Bulletin

Bollettino Microsoft sulla sicurezza MS13-075 - Importante
==========================================================

Una vulnerabilità in Microsoft Office IME (cinese) può consentire l'acquisizione di privilegi più elevati (2878687)
-------------------------------------------------------------------------------------------------------------------

Data di pubblicazione: martedì 10 settembre 2013 | Aggiornamento: mercoledì 18 dicembre 2013

**Versione:** 1.1

### Informazioni generali

#### Riepilogo

Questo aggiornamento per la protezione risolve una vulnerabilità di Microsoft Office IME (cinese) che è stata segnalata privatamente. La vulnerabilità può consentire l'acquisizione di privilegi più elevati se un utente malintenzionato effettua l'accesso e avvia Internet Explorer dalla barra degli strumenti in Microsoft Pinyin IME per il cinese semplificato. Un utente malintenzionato in grado di sfruttare questa vulnerabilità può eseguire codice arbitrario in modalità kernel. Questi è in grado di installare programmi, visualizzare, modificare o eliminare dati oppure creare nuovi account con diritti amministrativi completi. Solo le implementazioni di Microsoft Pinyin IME 2010 sono interessate da questa vulnerabilità. Le altre versioni dell'IME per il cinese semplificato e le altre implementazioni IME non sono interessate.

Questo aggiornamento per la protezione è considerato di livello importante per tutte le versioni supportate di Microsoft Office 2010 dove Microsoft Pinyin IME 2010 è installato. Per ulteriori informazioni, vedere la sottosezione **Software interessato e Software non interessato** in questa sezione.

L'aggiornamento per la protezione risolve la vulnerabilità correggendo il modo in cui Microsoft Office IME (cinese) espone le opzioni di configurazione non progettate per l'esecuzione sul desktop sicuro. Per ulteriori informazioni sulle vulnerabilità, cercare la voce specifica nella sottosezione Domande frequenti della sezione **Informazioni sulle vulnerabilità**.

**Raccomandazione.** I clienti possono configurare l'aggiornamento automatico per controllare online gli aggiornamenti da Microsoft Update utilizzando il servizio di [Microsoft Update](http://www.update.microsoft.com/microsoftupdate/v6/vistadefault.aspx?ln=it-it). I clienti che hanno attivato l'aggiornamento automatico e configurato il controllo online degli aggiornamenti da Microsoft Update in genere non devono eseguire alcuna operazione perché questo aggiornamento per la protezione sarà scaricato e installato automaticamente. Gli utenti che non hanno attivato la funzionalità di aggiornamento automatico devono verificare la disponibilità di aggiornamenti da Microsoft Update e installare questo aggiornamento manualmente. Per informazioni sulle opzioni di configurazione specifiche relative agli aggiornamenti automatici, vedere l'[articolo della Microsoft Knowledge Base 294871](http://support.microsoft.com/kb/294871).

Per gli amministratori e le installazioni delle organizzazioni o gli utenti finali che desiderano installare manualmente questo aggiornamento per la protezione, Microsoft consiglia di applicare l'aggiornamento quanto prima utilizzando il software di gestione degli aggiornamenti o verificando la disponibilità degli aggiornamenti tramite il servizio [Microsoft Update](http://www.update.microsoft.com/microsoftupdate/v6/vistadefault.aspx?ln=it-it).

Vedere anche la sezione, **Strumenti e informazioni sul rilevamento e sulla distribuzione**, riportata di seguito nel presente bollettino.

#### Articolo della Microsoft Knowledge Base

| Articolo della Microsoft Knowledge Base | [2878687](https://support.microsoft.com/kb/2878687) |
|-----------------------------------------|-----------------------------------------------------|
| Informazioni sui file                   | No                                                  |
| Hash SHA1/SHA2                          | No                                                  |
| Problemi noti                           | Nessuno                                             |

#### Software interessato e Software non interessato

Il seguente software è stato sottoposto a test per determinare quali versioni o edizioni siano interessate. Le altre versioni o edizioni non sono interessate dalla vulnerabilità o sono al termine del ciclo di vita del supporto. Per informazioni sulla disponibilità del supporto per la versione o l'edizione del software in uso, visitare il [sito Web Ciclo di vita del supporto Microsoft](http://support.microsoft.com/common/international.aspx?rdpath=gp;%5Bln%5D;lifecycle).

**Software interessato**

 
<table style="border:1px solid black;">
<tr class="thead">
<th style="border:1px solid black;" >
Applicazioni e altro software Microsoft Office
</th>
<th style="border:1px solid black;" >
Componente
</th>
<th style="border:1px solid black;" >
Livello massimo di impatto sulla protezione
</th>
<th style="border:1px solid black;" >
Livello di gravità aggregato
</th>
<th style="border:1px solid black;" >
Bollettini sostituiti da questo aggiornamento
</th>
</tr>
<tr>
<th colspan="5">
Applicazioni e componenti Microsoft Office
</th>
</tr>
<tr>
<td style="border:1px solid black;">
Microsoft Office 2010 Service Pack 1 (edizioni a 32 bit)
</td>
<td style="border:1px solid black;">
[Microsoft Pinyin IME 2010 (versione a 32 bit)](http://www.microsoft.com/downloads/details.aspx?familyid=f3faa8f8-fbcd-4681-b5d5-ee18fa2ab4f2)  
(2687413)
</td>
<td style="border:1px solid black;">
Acquisizione di privilegi più elevati
</td>
<td style="border:1px solid black;">
Importante
</td>
<td style="border:1px solid black;">
Nessuno
</td>
</tr>
<tr class="alternateRow">
<td style="border:1px solid black;">
Microsoft Office 2010 Service Pack 1 (edizioni a 64 bit)
</td>
<td style="border:1px solid black;">
[Microsoft Pinyin IME 2010 (versione a 64 bit)](http://www.microsoft.com/downloads/details.aspx?familyid=b5ab63d0-1898-4586-8704-526991f7d3a6)  
(2687413)
</td>
<td style="border:1px solid black;">
Acquisizione di privilegi più elevati
</td>
<td style="border:1px solid black;">
Importante
</td>
<td style="border:1px solid black;">
Nessuno
</td>
</tr>
</table>
 
**Software non interessato**

| Office e altri software                                  |
|----------------------------------------------------------|
| Microsoft Office 2007 Service Pack 3                     |
| Microsoft Office 2010 Service Pack 2 (edizioni a 32 bit) |
| Microsoft Office 2010 Service Pack 2 (edizioni a 64 bit) |
| Microsoft Office 2013 (edizioni a 32 bit)                |
| Microsoft Office 2013 (edizioni a 64 bit)                |
| Microsoft Office 2013 RT                                 |

Domande frequenti sull'aggiornamento
------------------------------------

<span></span>
**Cos'è un Input Method Editor (IME)?**
Gli Input Method Editor (IME) contribuiscono a risolvere il problema dell'immissione di dati tramite tastiera in determinate lingue. Le lingue come il cinese e il giapponese contengono migliaia di caratteri diversi e pertanto non è possibile costruire una tastiera che li includa tutti. Gli IME consentono di creare i caratteri utilizzando una tastiera a 101 tasti standard, specificando le combinazioni di tasti necessarie per comporre i singoli caratteri.

Un IME è costituito da un motore in grado di convertire le combinazioni di tasti in caratteri fonetici e ideografici e da un dizionario di parole ideografiche di uso comune. Le combinazioni di tasti immesse dagli utenti tramite tastiera vengono identificate dall'IME e convertite in caratteri.

**Che cos'è** **Microsoft Pinyin IME 2010?**
Microsoft Pinyin IME 2010 indica Microsoft Pinyin (MSPY) Input Method Editor (IME) per il cinese semplificato. Microsoft Pinyin IME 2010 è installato con le versioni in lingua cinese di Microsoft Office 2010 per impostazione predefinita ed è anche disponibile come componente opzionale nelle versioni in lingua inglese e in altre lingue di Microsoft office 2010.

**È installato IME, mentre** **Microsoft Pinyin IME 2010** **non è installato.** **Perché viene offerto questo aggiornamento?**
Solo le implementazioni di Microsoft Pinyin IME 2010 sono interessate da questa vulnerabilità. Le altre implementazioni di IME non sono interessate. Tuttavia, questo aggiornamento potrebbe essere offerto ai sistemi con un programma IME non vulnerabile, ad esempio in lingua cinese, giapponese o coreana.

Sebbene questo aggiornamento potrebbe non essere disponibile per l'IME non vulnerabile, gli utenti che scelgono di non applicare tale aggiornamento non aumentano il livello di rischio per i sistemi in uso. Tuttavia, Microsoft consiglia di installare tutti gli aggiornamenti disponibili per i sistemi utilizzati. Questo aiuta a mantenere la coerenza dei file condivisi in tutti i prodotti Office. In alcuni casi, un aggiornamento di software non vulnerabile consente di rilevare se i file sul sistema sono già aggiornati e, di conseguenza, non è necessario installare i file.

**Se si utilizza una versione precedente del software discusso nel presente bollettino, come bisogna comportarsi?**
I prodotti software elencati in questo bollettino sono stati sottoposti a test per determinare quali versioni sono interessate dalla vulnerabilità. Le altre versioni sono al termine del ciclo di vita del supporto. Per ulteriori informazioni sul ciclo di vita dei prodotti, visitare il sito Web [Ciclo di vita del supporto Microsoft](http://support.microsoft.com/common/international.aspx?rdpath=gp;%5Bln%5D;lifecycle).

Per evitare di esporre i propri sistemi a potenziali vulnerabilità, si raccomanda ai clienti che utilizzano versioni precedenti del software di eseguire quanto prima la migrazione a versioni supportate. Per informazioni sulla disponibilità del supporto per la versione del software in uso, vedere [Selezionare un prodotto per informazioni sul ciclo di vita](http://support.microsoft.com/gp/lifeselect). Per ulteriori informazioni sui service pack relativi a queste versioni del software, vedere [Criteri relativi al ciclo di vita del supporto per i service pack](http://support.microsoft.com/gp/lifesupsps).

I clienti che hanno ancora la necessità di servizi di supporto per versioni precedenti del software sono invitati a contattare il loro rappresentante del team Microsoft, il responsabile tecnico dei rapporti con i clienti oppure il rappresentante del partner Microsoft appropriato per informazioni sui servizi di supporto personalizzati. I clienti che non dispongono di un contratto Alliance, Premier o Authorized possono contattare le filiali Microsoft locali. Per informazioni sui contatti, visitare il sito Web [Microsoft Worldwide Information](http://www.microsoft.com/worldwide/), selezionare il Paese desiderato dall'elenco Informazioni sui contatti e fare clic su **Go** per visualizzare un elenco di numeri telefonici. Quando si effettua la chiamata, richiedere di parlare con il responsabile locale delle vendite per i servizi di supporto Premier. Per ulteriori informazioni, vedere le [Domande frequenti sui criteri di ciclo di vita del supporto Microsoft](http://support.microsoft.com/gp/lifepolicy).

### Informazioni sulle vulnerabilità

Livelli di gravità e identificatori della vulnerabilità
-------------------------------------------------------

<span></span>
I seguenti livelli di gravità presuppongono il livello massimo di impatto potenziale della vulnerabilità. Per informazioni relative al rischio, entro 30 giorni dalla pubblicazione del presente bollettino sulla sicurezza, di sfruttamento della vulnerabilità in relazione al livello di gravità e all'impatto sulla protezione, vedere l'Exploitability Index nel [riepilogo dei bollettini di settembre](http://technet.microsoft.com/security/bulletin/ms13-sep). Per ulteriori informazioni, vedere [Microsoft Exploitability Index](http://technet.microsoft.com/security/cc998259).

 
<table style="border:1px solid black;">
<caption>Livelli di gravità delle vulnerabilità e livello massimo di impatto sulla protezione per il software interessato</caption>
<thead>
<tr class="header">
<th style="border:1px solid black;" >Software interessato</th>
<th style="border:1px solid black;" >Vulnerabilità legata all'IME per il cinese – CVE-2013-3859</th>
<th style="border:1px solid black;" >Livello di gravità aggregato</th>
</tr>
</thead>
<tbody>
<tr class="odd">
<td style="border:1px solid black;">Microsoft Office 2010 Service Pack 1 (edizioni a 32 bit) con Microsoft Pinyin IME 2010 (versione a 32 bit)</td>
<td style="border:1px solid black;"><strong>Importante</strong><br />
Acquisizione di privilegi più elevati</td>
<td style="border:1px solid black;"><strong>Importante</strong></td>
</tr>
<tr class="even">
<td style="border:1px solid black;">Microsoft Office 2010 Service Pack 1 (edizioni a 64 bit) con Microsoft Pinyin IME 2010 (versione a 64 bit)</td>
<td style="border:1px solid black;"><strong>Importante</strong><br />
Acquisizione di privilegi più elevati</td>
<td style="border:1px solid black;"><strong>Importante</strong></td>
</tr>
</tbody>
</table>
  
Vulnerabilità legata all'IME per il cinese – CVE-2013-3859  
----------------------------------------------------------
  
<span></span>
Esiste una vulnerabilità legata all'acquisizione di privilegi più elevati in Office IME per il cinese che può consentire a un utente con privilegi limitati di elevare i propri privilegi di accesso.
  
Per visualizzare questa vulnerabilità come voce standard nell'elenco CVE, vedere il codice [CVE-2013-3859](http://www.cve.mitre.org/cgi-bin/cvename.cgi?name=cve-2013-3859).
  
#### Fattori attenuanti
  
Per fattore attenuante si intende un'impostazione, una configurazione comune o una procedura consigliata generica esistente in uno stato predefinito in grado di ridurre la gravità nello sfruttamento di una vulnerabilità. I seguenti fattori attenuanti possono essere utili per l'utente:
  
-   Per sfruttare la vulnerabilità, è necessario disporre di credenziali di accesso valide ed essere in grado di accedere al sistema in locale. La vulnerabilità non può essere sfruttata in remoto o da utenti anonimi.  
-   Solo le implementazioni di Microsoft Pinyin IME 2010 sono interessate da questa vulnerabilità. Le altre versioni dell'IME per il cinese semplificato e le altre implementazioni IME non sono interessate.
  
#### Soluzioni alternative
  
Microsoft non ha individuato alcuna soluzione alternativa per questa vulnerabilità.
  
#### Domande frequenti
  
**Qual è la portata o l'impatto di questa vulnerabilità?**  
Si tratta di una vulnerabilità associata all'acquisizione di privilegi più elevati.
  
**Quali sono le cause di questa vulnerabilità?**  
La vulnerabilità è causata quando Office Pinyin IME (cinese) consente a un utente di elevare i propri privilegi di accesso al sistema locale.
  
**A quali attacchi viene esposto il sistema a causa di questa vulnerabilità?**  
Sfruttando questa vulnerabilità, un utente malintenzionato può eseguire codice arbitrario come sistema locale e assumere il controllo completo del sistema. Potrebbe quindi installare programmi e visualizzare, modificare o eliminare dati oppure creare nuovi account con diritti utente completi.
  
**In che modo un utente malintenzionato può sfruttare questa vulnerabilità?**  
In uno scenario di attacco, un utente malintenzionato dovrebbe prima accedere al sistema di destinazione. L'utente malintenzionato potrebbe quindi utilizzare la barra degli strumenti di IME per avviare Internet Explorer con privilegi a livello di sistema. Potrebbe inoltre eseguire un programma con privilegi a livello di sistema.
  
**Quali sono i sistemi principalmente interessati da questa vulnerabilità?**  
Qualunque sistema che esegue le versioni interessate di Office è interessato da questa vulnerabilità.
  
**Quali sono gli scopi dell'aggiornamento?**  
L'aggiornamento risolve la vulnerabilità risolvendo il modo in cui Microsoft Pinyin IME è configurato per l'esecuzione su un desktop protetto.
  
**Al momento del rilascio di questo bollettino, le informazioni sulla vulnerabilità erano disponibili pubblicamente?**  
No. Microsoft ha ricevuto informazioni sulla vulnerabilità grazie a un'indagine coordinata.
  
**Al momento del rilascio di questo bollettino erano già stati segnalati attacchi basati sullo** **sfruttamento di questa vulnerabilità?**  
No. Al momento della pubblicazione del presente bollettino, Microsoft non aveva ricevuto alcuna segnalazione in merito allo sfruttamento di questa vulnerabilità a scopo di attacco.
  
### Informazioni sull'aggiornamento
  
Strumenti e informazioni sul rilevamento e sulla distribuzione  
--------------------------------------------------------------
  
<span></span>
Sono disponibili diverse risorse per aiutare gli amministratori a distribuire gli aggiornamenti per la protezione.
  
-   Microsoft Baseline Security Analyzer (MBSA) consente di eseguire la scansione di sistemi locali e remoti, al fine di rilevare eventuali aggiornamenti di protezione mancanti, nonché i più comuni errori di configurazione della protezione.  
-   Windows Server Update Services (WSUS), Systems Management Server (SMS) e System Center Configuration Manager (SCCM) aiutano gli amministratori a distribuire gli aggiornamenti per la protezione.  
-   I componenti del programma Update Compatibility Evaluator compresi nell'Application Compatibility Toolkit sono utili per semplificare la verifica e la convalida degli aggiornamenti di Windows per le applicazioni installate.
  
Per ulteriori informazioni su questi strumenti e questa guida per la distribuzione degli aggiornamenti per la protezione attraverso le reti, vedere [Strumenti per la sicurezza](http://technet.microsoft.com/security/cc297183).
  
Distribuzione dell'aggiornamento per la protezione  
--------------------------------------------------
  
<span></span>
**Software interessato**
  
Per informazioni sull'aggiornamento per la protezione specifico per il software interessato, fare clic sul collegamento corrispondente:
  
#### Microsoft Office 2010 (tutte le edizioni)
  
**Tabella di riferimento**
  
La seguente tabella contiene le informazioni relative all'aggiornamento per la protezione per questo software.

 
<table style="border:1px solid black;">
<tbody>
<tr class="odd">
<td style="border:1px solid black;"><strong>Nome dei file dell'aggiornamento per la protezione</strong></td>
<td style="border:1px solid black;">Per Microsoft Office 2010 Service Pack 1 (edizioni a 32 bit) con Microsoft Pinyin IME 2010 (versione a 32 bit):<br />
<strong>imeloc2010-kb2687413-fullfile-x86-glb.exe</strong></td>
</tr>
<tr class="even">
<td style="border:1px solid black;"></td>
<td style="border:1px solid black;">Per Microsoft Office 2010 Service Pack 1 (edizioni a 64 bit) con Microsoft Pinyin IME 2010 (versione a 64 bit):<br />
<strong>imeloc2010-kb2687413-fullfile-x64-glb.exe</strong></td>
</tr>
<tr class="odd">
<td style="border:1px solid black;"><strong>Opzioni del programma di installazione</strong></td>
<td style="border:1px solid black;">Consultare l'<a href="http://support.microsoft.com/kb/912203">articolo della Microsoft Knowledge Base 912203</a></td>
</tr>
<tr class="even">
<td style="border:1px solid black;"><strong>Necessità</strong> <strong>di riavvio</strong></td>
<td style="border:1px solid black;">In alcuni casi, l'aggiornamento non richiede il riavvio del computer. Tuttavia, se i file necessari sono in uso, verrà richiesto di riavviare il sistema. In questo caso, viene visualizzato un messaggio che richiede di riavviare il sistema.<br />
<br />
Per ridurre le probabilità di dover effettuare un riavvio, interrompere tutti i servizi interessati e chiudere tutte le applicazioni che potrebbero utilizzare i file interessati prima di installare l'aggiornamento per la protezione. Per ulteriori informazioni sui motivi della richiesta di riavvio del sistema, vedere l'<a href="http://support.microsoft.com/kb/887012">articolo della Microsoft Knowledge Base 887012</a>.</td>
</tr>
<tr class="odd">
<td style="border:1px solid black;"><strong>Informazioni</strong> <strong>per la rimozione</strong></td>
<td style="border:1px solid black;">Utilizzare la voce <strong>Installazione applicazioni</strong> nel Pannello di controllo.</td>
</tr>
<tr class="even">
<td style="border:1px solid black;"><strong>Informazioni</strong> <strong>sui file</strong></td>
<td style="border:1px solid black;">Consultare l'<a href="http://support.microsoft.com/kb/2687413">articolo della Microsoft Knowledge Base 2687413</a></td>
</tr>
<tr class="odd">
<td style="border:1px solid black;"><strong>Controllo</strong> <strong>delle chiavi del Registro di sistema</strong></td>
<td style="border:1px solid black;">Non applicabile</td>
</tr>
</tbody>
</table>
  
### Altre informazioni
  
#### Ringraziamenti
  
Microsoft [ringrazia](http://go.microsoft.com/fwlink/?linkid=21127) i seguenti utenti per aver collaborato alla protezione dei sistemi dei clienti:
  
-   Wei Wang di [VulnHunt](http://www.vulnhunt.com/) per aver segnalato la vulnerabilità legata all'IME per il cinese (CVE-2013-3859)
  
#### Microsoft Active Protections Program (MAPP)
  
Per migliorare il livello di protezione offerto ai clienti, Microsoft fornisce ai principali fornitori di software di protezione i dati relativi alle vulnerabilità in anticipo rispetto alla pubblicazione mensile dell'aggiornamento per la protezione. I fornitori di software di protezione possono servirsi di tali dati per fornire ai clienti delle protezioni aggiornate tramite software o dispositivi di protezione, quali antivirus, sistemi di rilevamento delle intrusioni di rete o sistemi di prevenzione delle intrusioni basati su host. Per verificare se tali protezioni attive sono state rese disponibili dai fornitori di software di protezione, visitare i siti Web relativi alle protezioni attive pubblicati dai partner del programma, che sono elencati in [Microsoft Active Protections Program (MAPP) Partners](http://go.microsoft.com/fwlink/?linkid=215201).
  
#### Supporto
  
**Come ottenere il supporto per questo aggiornamento per la protezione**
  
-   Guida all'installazione degli aggiornamenti: [Supporto per Microsoft Update](http://support.microsoft.com/ph/6527)  
-   Soluzioni per la protezione per i professionisti IT: [Risoluzione dei problemi e supporto per la protezione in TechNet](http://technet.microsoft.com/security/bb980617)  
-   Guida alla protezione contro virus e malware del computer che esegue Windows: [Centro di supporto Virus a sicurezza](http://support.microsoft.com/contactus/cu_sc_virsec_master)  
-   Supporto locale in base al proprio paese: [Supporto internazionale](http://support.microsoft.com/common/international.aspx)
  
#### Dichiarazione di non responsabilità
  
Le informazioni disponibili nella Microsoft Knowledge Base sono fornite "come sono" senza garanzie di alcun tipo. Microsoft non rilascia alcuna garanzia, esplicita o implicita, inclusa la garanzia di commerciabilità e di idoneità per uno scopo specifico. Microsoft Corporation o i suoi fornitori non saranno, in alcun caso, responsabili per danni di qualsiasi tipo, inclusi i danni diretti, indiretti, incidentali, consequenziali, la perdita di profitti e i danni speciali, anche qualora Microsoft Corporation o i suoi fornitori siano stati informati della possibilità del verificarsi di tali danni. Alcuni stati non consentono l'esclusione o la limitazione di responsabilità per danni diretti o indiretti e, dunque, la sopracitata limitazione potrebbe non essere applicabile.
  
#### Versioni
  
-   V1.0 (10 settembre 2013): Pubblicazione del bollettino.  
-   V1.1 (18 dicembre 2013): È stato chiarito che solo le implementazioni di Microsoft Pinyin IME 2010 sono interessate da questa vulnerabilità. Tuttavia, questo aggiornamento potrebbe essere offerto ai sistemi con un IME non vulnerabile. Questo aiuta a mantenere la coerenza dei file condivisi in tutti i prodotti Office. Per ulteriori informazioni, vedere le **Domande frequenti sull'aggiornamento**.
  
*Built at 2014-04-18T01:50:00Z-07:00*
