---
TOCTitle: 'MS13-034'
Title: 'Bollettino Microsoft sulla sicurezza MS13-034 - Importante'
ms:assetid: 'ms13-034'
ms:contentKeyID: 61240758
ms:mtpsurl: 'https://technet.microsoft.com/it-IT/library/ms13-034(v=Security.10)'
author: SharonSears
ms.author: SharonSears
---

Security Bulletin

Bollettino Microsoft sulla sicurezza MS13-034 - Importante
==========================================================

Una vulnerabilità nel client antimalware di Microsoft può consentire l'acquisizione di privilegi più elevati (2823482)
----------------------------------------------------------------------------------------------------------------------

Data di pubblicazione: martedì 9 aprile 2013 | Aggiornamento: martedì 8 ottobre 2013

**Versione:** 1.2

### Informazioni generali

#### Riepilogo

Questo aggiornamento per la protezione risolve una vulnerabilità segnalata privatamente nel client antimalware di Microsoft. La vulnerabilità può consentire l'acquisizione di privilegi più elevati a causa dei nomi percorso utilizzati dal client antimalware di Microsoft. Un utente malintenzionato che sfrutti questa vulnerabilità potrebbe eseguire codice non autorizzato e acquisire il controllo completo del sistema interessato. Inoltre, può installare programmi e visualizzare, modificare o eliminare dati oppure creare nuovi account con diritti utente completi. L'utente malintenzionato deve essere in possesso di credenziali di accesso valide per sfruttare questa vulnerabilità. La vulnerabilità non può essere sfruttata da utenti anonimi.

Questo aggiornamento per la protezione è considerato di livello importante per il client antimalware di Microsoft nelle versioni supportate di Windows Defender per Windows 8 e Windows RT. Questo aggiornamento per la protezione non presenta alcun livello di gravità per il client antimalware di Microsoft negli altri programmi antimalware di Microsoft. Per ulteriori informazioni, vedere la sottosezione **Software interessato e Software non interessato** in questa sezione.

L'aggiornamento per la protezione risolve la vulnerabilità correggendo i nomi percorso utilizzati dal client antimalware di Microsoft. Per ulteriori informazioni sulle vulnerabilità, cercare la voce specifica nella sottosezione Domande frequenti della sezione **Informazioni sulle vulnerabilità**.

**Raccomandazione.** Se la funzionalità Aggiornamenti automatici è abilitata, gli utenti non devono intraprendere alcuna azione, poiché questo aggiornamento per la protezione viene scaricato e installato automaticamente. Gli utenti che non hanno attivato la funzionalità Aggiornamenti automatici devono verificare la disponibilità di aggiornamenti e installare questo aggiornamento manualmente. Per informazioni sulle opzioni di configurazione specifiche relative agli aggiornamenti automatici, vedere l'[articolo della Microsoft Knowledge Base 294871](http://support.microsoft.com/kb/294871).

Per gli amministratori e le installazioni delle organizzazioni o gli utenti finali che desiderano installare manualmente questo aggiornamento per la protezione, Microsoft consiglia di applicare l'aggiornamento quanto prima utilizzando il software di gestione degli aggiornamenti o verificando la disponibilità degli aggiornamenti tramite il servizio [Microsoft Update](http://www.update.microsoft.com/microsoftupdate/v6/vistadefault.aspx?ln=it-it).

Vedere anche la sezione, **Strumenti e informazioni sul rilevamento e sulla distribuzione**, riportata di seguito nel presente bollettino.

#### Articolo della Microsoft Knowledge Base

| Articolo della Microsoft Knowledge Base | [2823482](https://support.microsoft.com/kb/2823482) |
|-----------------------------------------|-----------------------------------------------------|
| Informazioni sui file                   | No                                                  |
| Hash SHA1/SHA2                          | No                                                  |
| Problemi noti                           | Nessuno                                             |

#### Software interessato e Software non interessato

Il seguente software è stato sottoposto a test per determinare quali versioni o edizioni siano interessate. Le altre versioni o edizioni non sono interessate dalla vulnerabilità o sono al termine del ciclo di vita del supporto. Per informazioni sulla disponibilità del supporto per la versione o l'edizione del software in uso, visitare il [sito Web Ciclo di vita del supporto Microsoft](http://support.microsoft.com/common/international.aspx?rdpath=gp;%5Bln%5D;lifecycle).

**Software interessato**

 
<table style="border:1px solid black;">
<thead>
<tr class="header">
<th style="border:1px solid black;" >Software antimalware</th>
<th style="border:1px solid black;" >Livello massimo di impatto sulla protezione</th>
<th style="border:1px solid black;" >Livello di gravità aggregato</th>
<th style="border:1px solid black;" >Aggiornamenti sostituiti</th>
</tr>
</thead>
<tbody>
<tr class="odd">
<td style="border:1px solid black;">Windows Defender per Windows 8 e Windows RT[1]<br />
(2781197)</td>
<td style="border:1px solid black;">Acquisizione di privilegi più elevati</td>
<td style="border:1px solid black;">Importante</td>
<td style="border:1px solid black;">Nessuno</td>
</tr>
</tbody>
</table>
  
<sup>[1]</sup>L'aggiornamento è disponibile tramite [Windows Update](http://www.update.microsoft.com/microsoftupdate/v6/vistadefault.aspx?ln=it-it).
  
**Software non interessato**
  
| Software antimalware                                                                                                         |  
|------------------------------------------------------------------------------------------------------------------------------|  
| Windows Defender per Windows XP, Windows Server 2003, Windows Vista, Windows Server 2008, Windows 7 e Windows Server 2008 R2 |  
| Microsoft Security Essentials                                                                                                |  
| Microsoft Forefront Client Security                                                                                          |  
| Microsoft Forefront Endpoint Protection 2010                                                                                 |  
| Microsoft System Center 2012 Endpoint Protection                                                                             |  
| Microsoft System Center 2012 Endpoint Protection Service Pack 1                                                              |  
| Windows Intune Endpoint Protection                                                                                           |  
| Microsoft System Center 2012 Endpoint Protection per Linux                                                                   |  
| Microsoft System Center 2012 Endpoint Protection per Mac                                                                     |  
| Microsoft System Center 2012 Endpoint Protection per Mac Service Pack 1                                                      |  
| Microsoft Malicious Software Removal Tool                                                                                    |  
| Microsoft Antigen per Exchange                                                                                               |  
| Microsoft Antigen per SMTP Gateway                                                                                           |  
| Forefront Security per Exchange Server                                                                                       |  
| Forefront Protection 2010 per Exchange Server                                                                                |  
| Forefront Threat Management Gateway 2010 Service Pack 2                                                                      |  
| Microsoft Forefront Security per SharePoint                                                                                  |  
| Forefront Security per Office Communications Server                                                                          |  
| Microsoft Standalone System Sweeper (parte di Microsoft Diagnostics and Recovery Toolset)                                    |
  
Domande frequenti sull'aggiornamento  
------------------------------------
  
<span></span>
**L'aggiornamento include anche altre modifiche alle funzionalità non relative alla sicurezza?**  
Sì. Oltre alle modifiche elencate nella sezione Informazioni sulle vulnerabilità di questo bollettino, questo aggiornamento contiene altre modifiche alle funzionalità, come descritto [nell'articolo della Microsoft Knowledge Base 2781197](http://support.microsoft.com/kb/2781197).
  
**Che cos'è Windows Defender?**  
Windows Defender è un software antimalware gratuito incluso in Windows 8, che aiuta a proteggere il computer di un utente contro malware e altro software potenzialmente indesiderato. Windows Defender fornisce protezione in tempo reale e la possibilità di eseguire scansioni in qualsiasi momento.
  
**A quali versioni del client antimalware di Microsoft** **in Windows Defendersi applica questo aggiornamento?**  
Se la versione del client antimalware di Microsoft è uguale o successiva alla versione 4.2.223.0, il client in uso è già stato aggiornato e non è necessario eseguire ulteriori operazioni. Se la versione del client antimalware di Microsoft è precedente alla versione 4.2.223.0, si consiglia di installare l'aggiornamento.
  
Per ulteriori informazioni sulla verifica del numero di versione del client utilizzata attualmente dal software, vedere la sezione "Verifica dell'installazione dell'aggiornamento" dell'[articolo 2510781 della Microsoft Knowledge Base](http://support.microsoft.com/kb/2510781).
  
**Il** **client antimalware di Microsoft** **è aggiornato con** **Microsoft Malware Protection Engine** **e** **gli aggiornamenti delle definizioni malware?**  
No. Microsoft rilascia gli aggiornamenti per il client antimalware di Microsoft attraverso metodi di distribuzione standard come il servizio [Microsoft Update](http://www.update.microsoft.com/microsoftupdate/v6/vistadefault.aspx?ln=it-it). Gli aggiornamenti per il client antimalware di Microsoft sono separati dagli aggiornamenti delle definizioni malware.
  
**Dov'è possibile reperire ulteriori informazioni sulla tecnologia antimalware di Microsoft?**  
Per ulteriori informazioni, visitare il sito Web di [Microsoft Malware Protection Center](http://www.microsoft.com/security/portal/).
  
**Se si utilizza una versione precedente del software discusso nel presente bollettino, come bisogna comportarsi?**  
I prodotti software elencati in questo bollettino sono stati sottoposti a test per determinare quali versioni siano interessate dalla vulnerabilità. Le altre versioni sono al termine del ciclo di vita del supporto. Per ulteriori informazioni sul ciclo di vita dei prodotti, visitare il sito Web [Ciclo di vita del supporto Microsoft](http://support.microsoft.com/common/international.aspx?rdpath=gp;%5Bln%5D;lifecycle).
  
Per evitare di esporre i propri sistemi a potenziali vulnerabilità, si raccomanda ai clienti che utilizzano versioni precedenti del software di eseguire quanto prima la migrazione a versioni supportate. Per informazioni sulla disponibilità del supporto per la versione del software in uso, vedere [Selezionare un prodotto per informazioni sul ciclo di vita](http://support.microsoft.com/gp/lifeselect). Per ulteriori informazioni sui service pack relativi a queste versioni del software, vedere [Criteri relativi al ciclo di vita del supporto per i service pack](http://support.microsoft.com/gp/lifesupsps).
  
I clienti che hanno ancora la necessità di servizi di supporto per versioni precedenti del software sono invitati a contattare il loro rappresentante del team Microsoft, il responsabile tecnico dei rapporti con i clienti oppure il rappresentante del partner Microsoft appropriato per informazioni sui servizi di supporto personalizzati. I clienti che non dispongono di un contratto Alliance, Premier o Authorized possono contattare le filiali Microsoft locali. Per informazioni sui contatti, visitare il sito Web [Microsoft Worldwide Information](http://www.microsoft.com/worldwide/), selezionare il Paese desiderato dall'elenco Informazioni sui contatti e fare clic su **Go** per visualizzare un elenco di numeri telefonici. Quando si effettua la chiamata, richiedere di parlare con il responsabile locale delle vendite per i servizi di supporto Premier. Per ulteriori informazioni, vedere le [Domande frequenti sui criteri di ciclo di vita del supporto Microsoft](http://support.microsoft.com/gp/lifepolicy).
  
### Informazioni sulle vulnerabilità
  
Livelli di gravità e identificatori della vulnerabilità  
-------------------------------------------------------
  
<span></span>
I seguenti livelli di gravità presuppongono il livello massimo di impatto potenziale della vulnerabilità. Per informazioni relative al rischio, entro 30 giorni dalla pubblicazione del presente bollettino sulla sicurezza, di sfruttamento della vulnerabilità in relazione al livello di gravità e all'impatto sulla protezione, vedere l'Exploitability Index nel [riepilogo dei bollettini di aprile](http://technet.microsoft.com/security/bulletin/ms13-apr). Per ulteriori informazioni, vedere [Microsoft Exploitability Index](http://technet.microsoft.com/security/cc998259).
  
<table class="dataTable">
<caption>
Livelli di gravità delle vulnerabilità e livello massimo di impatto sulla protezione per il software interessato  
</caption>
<tr class="thead">
<th style="border:1px solid black;" >
Software anti-malware  
</th>
<th style="border:1px solid black;" >
Vulnerabilità legata a un nome percorso errato nell'antimalware di Microsoft - CVE-2013-0078  
</th>
<th colspan="2">
Livello di gravità aggregato  
</th>
</tr>
<tr>
<td style="border:1px solid black;">
Windows Defender per Windows 8 e Windows RT
</td>
<td style="border:1px solid black;">
**Importante**  
Acquisizione di privilegi più elevati
</td>
<td style="border:1px solid black;" colspan="2">
**Importante**
</td>
</tr>
</table>
 

Vulnerabilità legata a un nome percorso errato nell'antimalware di Microsoft - CVE-2013-0078
--------------------------------------------------------------------------------------------

<span></span>
Si tratta di una vulnerabilità associata all'acquisizione di privilegi più elevati. Un utente malintenzionato che ha sfruttato con successo questa vulnerabilità potrebbe eseguire un codice arbitrario nel contesto di protezione dell'account LocalSystem e prendere il controllo totale del sistema. Potrebbe quindi installare programmi e visualizzare, modificare o eliminare dati oppure creare nuovi account con diritti utente completi. L'utente malintenzionato deve essere in possesso di credenziali di accesso valide per sfruttare questa vulnerabilità. La vulnerabilità non può essere sfruttata da utenti anonimi.

Per visualizzare questa vulnerabilità come voce standard nell'elenco CVE, vedere il codice [CVE-2013-0078](http://www.cve.mitre.org/cgi-bin/cvename.cgi?name=cve-2013-0078).

#### Fattori attenuanti

Per fattore attenuante si intende un'impostazione, una configurazione comune o una procedura consigliata generica esistente in uno stato predefinito in grado di ridurre la gravità nello sfruttamento di una vulnerabilità. I seguenti fattori attenuanti possono essere utili per l'utente:

-   L'utente malintenzionato deve essere in possesso di credenziali di accesso valide per sfruttare questa vulnerabilità. La vulnerabilità non può essere sfruttata da utenti anonimi.
-   In una configurazione predefinita di Windows 8, un utente standard non dispone delle autorizzazioni per scrivere file nella directory principale nel sistema. Questo attenua la vulnerabilità, perché, in una configurazione predefinita, un utente standard non disporrebbe delle autorizzazioni necessarie per sfruttare la vulnerabilità.

#### Soluzioni alternative

Per soluzione alternativa si intende un'impostazione o una modifica nella configurazione che non elimina la vulnerabilità sottostante, ma consente di bloccare gli attacchi noti prima di applicare l'aggiornamento. Microsoft ha verificato le seguenti soluzioni alternative e segnala nel corso della discussione se tali soluzioni riducono la funzionalità:

-   **Correggere il nome percorso dell'immagine di Windows Defender nei sistemi Windows 8 e Windows RT**

    Utilizzare questa soluzione alternativa per bloccare i vettori di attacco per la vulnerabilità nei sistemi Windows 8 e Windows RT.

    **Avvertenza** L'utilizzo non corretto dell'Editor del Registro di sistema potrebbe causare problemi tali da rendere necessaria la reinstallazione del sistema operativo. Microsoft non garantisce la risoluzione di problemi dovuti a un utilizzo non corretto dell'Editor del Registro di sistema. È quindi necessario utilizzare questo strumento con grande attenzione.

    1.  Creare un backup delle chiavi del Registro di sistema. È possibile eseguire copie di backup utilizzando uno script di distribuzione gestito, eseguendo il comando seguente come amministratore:

        `Regedit.exe /e c:\temp\Windefend_backup.reg HKEY_LOCAL_MACHINE\SYSTEM\CurrentControlSet\Services\WinDefend`

        **Nota** Quando viene eseguito come amministratore, il suddetto comando crea un file denominato "Windefend\_backup.reg" nella cartella c:\\temp.

    2.  Creare un file di testo denominato **Windefend\_ImagePath\_fix.reg** con i contenuti seguenti:

        `Editor del Registro di sistema di Windows versione 5.00[HKEY_LOCAL_MACHINE\SYSTEM\CurrentControlSet\Services\WinDefend]"ImagePath"=hex(2):22,00,25,00,50,00,72,00,6f,00,67,00,72,00,61,00,6d,00,46,00,\  69,00,6c,00,65,00,73,00,25,00,5c,00,57,00,69,00,6e,00,64,00,6f,00,77,00,73,\  00,20,00,44,00,65,00,66,00,65,00,6e,00,64,00,65,00,72,00,5c,00,4d,00,73,00,\  4d,00,70,00,45,00,6e,00,67,00,2e,00,65,00,78,00,65,00,22,00,00,00`

        Salvare il file **Windefend\_ImagePath\_fix.reg** nella cartella **c:\\temp**.

    3.  Eseguire il file script del Registro di sistema creato al passaggio 2 sul sistema di destinazione utilizzando uno dei metodi seguenti:

        **Metodo 1:**

        Fare doppio clic sul file **Windefend\_ImagePath\_fix.reg**.

        Dovrebbe venire visualizzato il seguente messaggio di conferma:

        `Le chiavi e i valori contenuti in C:\temp\Windefend_ImagePath_fix.reg sono stati aggiunti correttamente al Registro di sistema.`

        **Metodo 2:**

        In alternativa, eseguire il comando seguente come amministratore:

        `Regedit /s c:\temp\Windefend_ImagePath_fix.reg`

        **Avviso** Quando si utilizza il metodo della riga di comando sopra riportato, non viene visualizzato nessun messaggio di conferma. Non si riceverà una notifica che indica se le chiavi e i valori del Registro di sistema sono stati aggiunti correttamente al Registro di sistema.

    **Impatto della soluzione alternativa.** Nessuno. Questa soluzione alternativa modifica il nome percorso dell'immagine attribuendogli il valore corretto.

    **Per annullare il risultato della soluzione alternativa.**

    Ripristinare il file di backup creato al passaggio 1, sopra riportato, utilizzando uno dei metodi seguenti:

    -   Fare doppio clic sul file **Windefend\_backup.reg**.

        Dovrebbe venire visualizzato il seguente messaggio di conferma:

        `Le chiavi e i valori contenuti in C:\temp\Windefend_backup.reg sono stati aggiunti correttamente al Registro di sistema.`

    -   In alternativa, eseguire il comando seguente come amministratore:

        `Regedit /s c:\temp\Windefend_backup.reg`

        **Avviso** Quando si utilizza il metodo della riga di comando sopra riportato, non viene visualizzato nessun messaggio di conferma. Non si riceverà una notifica che indica se le chiavi e i valori del Registro di sistema sono stati aggiunti correttamente al Registro di sistema.

#### Domande frequenti

**Qual è la portata o l'impatto di questa vulnerabilità?**
Si tratta di una vulnerabilità associata all'acquisizione di privilegi più elevati.

**Quali sono le cause di questa vulnerabilità?**
Questa vulnerabilità si presenta quando il client antimalware di Microsoft utilizza nomi percorso errati.

**A quali attacchi viene esposto il sistema a causa di questa vulnerabilità?**
Un utente malintenzionato che ha sfruttato con successo questa vulnerabilità potrebbe eseguire un codice arbitrario nel contesto di protezione dell'account LocalSystem e prendere il controllo totale del sistema. Potrebbe quindi installare programmi e visualizzare, modificare o eliminare dati oppure creare nuovi account con diritti utente completi.

L'utente malintenzionato deve essere in possesso di credenziali di accesso valide per sfruttare questa vulnerabilità. La vulnerabilità non può essere sfruttata da utenti anonimi.

**Che cos'è un** **account** **LocalSystem?**
Un account LocalSystem è un account locale predefinito utilizzato da Gestione controllo servizi. Dispone di ampi privilegi sul computer locale e funge da account del computer all'interno della rete. Il suo token include i SID NT AUTHORITY\\SYSTEM e BUILTIN\\Administrators. Tali account hanno accesso alla maggior parte degli oggetti di sistema. Un servizio in esecuzione nel contesto di un account LocalSystem eredita il contesto di protezione di Gestione controllo servizi. La maggior parte dei servizi non ha bisogno di un livello di privilegi così elevato. Per ulteriori informazioni, vedere l'articolo MSDN [LocalSystem Account](http://msdn.microsoft.com/library/ms684190.aspx).

**In che modo un utente malintenzionato può sfruttare questa vulnerabilità?**
Per sfruttare la vulnerabilità, è necessario che un utente malintenzionato acceda al sistema. L'utente malintenzionato potrebbe quindi eseguire un'applicazione appositamente predisposta in grado di sfruttare la vulnerabilità.

**Quali sono i sistemi principalmente interessati da questa vulnerabilità?**
Le workstation di Windows 8 sono maggiormente a rischio.

**Quali sono gli scopi dell'aggiornamento?**
L'aggiornamento risolve la vulnerabilità correggendo i nomi percorso utilizzati dal client antimalware di Microsoft.

**Al momento della pubblicazione di questo** **advisory sulla sicurezza** **le informazioni sulla vulnerabilità erano disponibili pubblicamente?**
No. Microsoft ha ricevuto informazioni sulla vulnerabilità da fonti private.

**Al momento del rilascio di questo** **advisory sulla sicurezza,** **erano già stati segnalati a Microsoft attacchi basati sullo sfruttamento di questa vulnerabilità?**
No. Al momento della pubblicazione del presente bollettino, Microsoft non aveva ricevuto alcuna segnalazione in merito allo sfruttamento di queste vulnerabilità a scopo di attacco.

### Informazioni sull'aggiornamento

Strumenti e informazioni sul rilevamento e sulla distribuzione
--------------------------------------------------------------

<span></span>
Sono disponibili diverse risorse per aiutare gli amministratori a distribuire gli aggiornamenti per la protezione.

-   Microsoft Baseline Security Analyzer (MBSA) consente di eseguire la scansione di sistemi locali e remoti, al fine di rilevare eventuali aggiornamenti di protezione mancanti, nonché i più comuni errori di configurazione della protezione.
-   Windows Server Update Services (WSUS), Systems Management Server (SMS) e System Center Configuration Manager (SCCM) aiutano gli amministratori a distribuire gli aggiornamenti per la protezione.
-   I componenti del programma Update Compatibility Evaluator compresi nell'Application Compatibility Toolkit sono utili per semplificare la verifica e la convalida degli aggiornamenti di Windows per le applicazioni installate.

Per ulteriori informazioni su questi strumenti e questa guida per la distribuzione degli aggiornamenti per la protezione attraverso le reti, vedere [Strumenti per la sicurezza](http://technet.microsoft.com/security/cc297183).

Distribuzione dell'aggiornamento per la protezione
--------------------------------------------------

<span></span>
**Software interessato**

Per informazioni sull'aggiornamento per la protezione specifico per il software interessato, fare clic sul collegamento corrispondente:

#### Aggiornamento del client antimalware

**Prerequisiti**

Questo aggiornamento per la protezione richiede l'installazione di uno dei seguenti programmi antimalware:

-   Windows Defender per Windows 8 e Windows RT

**Installazione dell'aggiornamento**

Gli amministratori delle distribuzioni antimalware aziendali devono garantire che il software di gestione degli aggiornamenti sia configurato per approvare e distribuire automaticamente il client antimalware di Microsoft, Microsoft Malware Protection Engine e gli aggiornamenti delle definizioni.

Per le distribuzioni aziendali come per gli utenti finali, in genere l'aggiornamento è scaricato e installato tramite il software di gestione degli aggiornamento o l'aggiornamento automatico.

Gli utenti finali possono anche aggiornare manualmente il loro software client antimalware verificando la disponibilità degli aggiornamenti tramite il servizio [Microsoft Update](http://www.update.microsoft.com/microsoftupdate/v6/vistadefault.aspx?ln=it-it) o [Windows Update](http://www.update.microsoft.com/microsoftupdate/v6/vistadefault.aspx?ln=it-it), in base al sistema operativo e al software antimalware. Fare riferimento alla tabella seguente per i dettagli:

| Software                                    | Meccanismo di aggiornamento                                                                     |
|---------------------------------------------|-------------------------------------------------------------------------------------------------|
| Windows Defender per Windows 8 e Windows RT | [Windows Update](http://www.update.microsoft.com/microsoftupdate/v6/vistadefault.aspx?ln=it-it) |

I pacchetti di aggiornamento per Windows Defender per Windows 8 sono anche disponibili dall'Area download Microsoft. Consultare l'[Articolo della Microsoft Knowledge Base 2781197](http://support.microsoft.com/kb/2781197) per i collegamenti di download.

**Verifica dell'installazione dell'aggiornamento**

È possibile verificare che l'aggiornamento sia stato installato controllando il numero di versione del client antimalware di Microsoft.

Se la versione in uso del client antimalware di Microsoft è **4.2.223.0**, l'aggiornamento è stato installato.

**Nota** Se la versione del client antimalware di Microsoft è uguale o successiva alla versione **4.2.223.0**, il programma antimalware non è interessato dalla vulnerabilità e non è necessario eseguire ulteriori operazioni.

Per ulteriori informazioni sulla verifica del numero di versione del client utilizzata attualmente dal software, vedere la sezione "Verifica dell'installazione dell'aggiornamento" dell'[articolo 2510781 della Microsoft Knowledge Base](http://support.microsoft.com/kb/2510781).

**Necessità di riavvio**

Sì. Dopo l'installazione dell'aggiornamento per la protezione è necessario riavviare il sistema.

**Rimozione dell'aggiornamento**

Fare clic su **Pannello di controllo**, **Sistema e sicurezza**, quindi, in **Windows Update**, fare clic su Vedere anche, scegliere **Aggiornamenti installati** e selezionare l'aggiornamento dall'elenco.

### Altre informazioni

#### Ringraziamenti

Microsoft [ringrazia](http://go.microsoft.com/fwlink/?linkid=21127) i seguenti utenti per aver collaborato alla protezione dei sistemi dei clienti:

-   Bruce Monroe di [Intel](http://www.intel.com/), per aver segnalato la vulnerabilità legata a un nome percorso errato nell'antimalware di Microsoft (CVE-2013-0078)
-   Shai Sarfaty per aver segnalato la vulnerabilità legata a un nome percorso errato nell'antimalware di Microsoft (CVE-2013-0078)
-   Tony Robotham di Centrica per aver segnalato la vulnerabilità legata a un nome percorso errato nell'antimalware di Microsoft (CVE-2013-0078)

#### Microsoft Active Protections Program (MAPP)

Per migliorare il livello di protezione offerto ai clienti, Microsoft fornisce ai principali fornitori di software di protezione i dati relativi alle vulnerabilità in anticipo rispetto alla pubblicazione mensile dell'aggiornamento per la protezione. I fornitori di software di protezione possono servirsi di tali dati per fornire ai clienti delle protezioni aggiornate tramite software o dispositivi di protezione, quali antivirus, sistemi di rilevamento delle intrusioni di rete o sistemi di prevenzione delle intrusioni basati su host. Per verificare se tali protezioni attive sono state rese disponibili dai fornitori di software di protezione, visitare i siti Web relativi alle protezioni attive pubblicati dai partner del programma, che sono elencati in [Microsoft Active Protections Program (MAPP) Partners](http://go.microsoft.com/fwlink/?linkid=215201).

#### Supporto

**Come ottenere il supporto per questo aggiornamento per la protezione**

-   Guida all'installazione degli aggiornamenti: [Supporto per Microsoft Update](http://support.microsoft.com/ph/6527)
-   Soluzioni per la protezione per i professionisti IT: [Risoluzione dei problemi e supporto per la protezione in TechNet](http://technet.microsoft.com/security/bb980617)
-   Guida alla protezione contro virus e malware del computer che esegue Windows: [Centro di supporto Virus a sicurezza](http://support.microsoft.com/contactus/cu_sc_virsec_master)
-   Supporto locale in base al proprio paese: [Supporto internazionale](http://support.microsoft.com/common/international.aspx)

#### Dichiarazione di non responsabilità

Le informazioni disponibili nella Microsoft Knowledge Base sono fornite "come sono" senza garanzie di alcun tipo. Microsoft non rilascia alcuna garanzia, esplicita o implicita, inclusa la garanzia di commerciabilità e di idoneità per uno scopo specifico. Microsoft Corporation o i suoi fornitori non saranno, in alcun caso, responsabili per danni di qualsiasi tipo, inclusi i danni diretti, indiretti, incidentali, consequenziali, la perdita di profitti e i danni speciali, anche qualora Microsoft Corporation o i suoi fornitori siano stati informati della possibilità del verificarsi di tali danni. Alcuni stati non consentono l'esclusione o la limitazione di responsabilità per danni diretti o indiretti e, dunque, la sopracitata limitazione potrebbe non essere applicabile.

#### Versioni

-   V1.0 (9 aprile 2013): Pubblicazione del bollettino.
-   V1.1 (16 aprile 2013): Il bollettino è stato rivisto per comunicare un modifica al rilevamento nel pacchetto 2781197 per correggere un problema che si è ripresentato. Si tratta di una modifica solo al rilevamento. I clienti che hanno già aggiornato i propri sistemi non devono eseguire ulteriori operazioni.
-   V1.2 (8 ottobre 2013): Il bollettino è stato rivisto per comunicare una modifica di rilevamento nel pacchetto 2781197. Si tratta di una modifica solo al rilevamento. I clienti che hanno già aggiornato i propri sistemi non devono eseguire ulteriori operazioni.

*Built at 2014-04-18T01:50:00Z-07:00*
