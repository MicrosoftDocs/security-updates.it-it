---
TOCTitle: 'MS03-013'
Title: 'Bollettino Microsoft sulla sicurezza MS03-013 - Importante'
ms:assetid: 'ms03-013'
ms:contentKeyID: 61239890
ms:mtpsurl: 'https://technet.microsoft.com/it-IT/library/ms03-013(v=Security.10)'
author: SharonSears
ms.author: SharonSears
---

Security Bulletin

Bollettino Microsoft sulla sicurezza MS03-013 - Importante
==========================================================

Il verificarsi di un buffer overflow - l'accumulo di dati nella memoria buffer della RAM - in fase di elaborazione dei messaggi nel Kernel di Windows può consentire l'acquisizione indebita di privilegi più elevati. (811493)
-------------------------------------------------------------------------------------------------------------------------------------------------------------------------------------------------------------------------------

Data di pubblicazione: mercoledì 16 aprile 2003 | Aggiornamento: lunedì 25 agosto 2003

**Data di pubblicazione originale: 16 aprile 2003**

#### Riepilogo

**Destinatari**: amministratori di sistemi Microsoft® Windows NT® 4.0, Windows® 2000 e Windows XP.

**Effetti della vulnerabilità**: acquisizione di privilegi più elevati sul sistema locale

**Livello di gravità**: importante

**Raccomandazioni**: è consigliabile installare la patch non appena possibile.

**Bollettino per gli utenti finali**: una versione per gli utenti finali di questo bollettino è disponibile all'indirizzo:
<http://www.microsoft.com/italy/security/security_bulletins/ms03-013.asp>

**Software interessati**:

-   Microsoft Windows NT 4.0
-   Microsoft Windows NT 4.0 Server, Terminal Server Edition
-   Microsoft Windows 2000
-   Microsoft Windows XP

**Software non interessati**:

-   Windows Server 2003

### Informazioni generali

Dettagli tecnici
----------------

<span></span>
**Descrizione tecnica:**

Il kernel di Windows è il componente centrale del sistema operativo, che fornisce servizi a livello di sistema, ad esempio per la gestione di periferiche e memoria, l'allocazione delle risorse del processore ai processi e la gestione degli errori.

Nelle modalità con cui il kernel trasmette i messaggi di errore a un debugger è presente una vulnerabilità che può consentire a un hacker di sviluppare un programma in grado di eseguire codice non autorizzato. Sfruttando la vulnerabilità, l'autore dell'attacco può eseguire qualsiasi operazione sul sistema, inclusa l'eliminazione di dati, l'aggiunta di account con accesso amministrativo o la riconfigurazione del sistema.

Per l'autore dell'attacco è necessario connettersi al sistema [in modo interattivo](http://technet.microsoft.com/security/bulletin/glossary), tramite la console o una sessione terminal, oltre che introdurre codice in grado di sfruttare la vulnerabilità. Dato che in base alle procedure ottimali è consigliabile limitare le possibilità di accesso interattivo ai server, il problema interessa principalmente sistemi client e server terminal.

**Fattori attenuanti:**

-   Perché l'attacco riesca è necessario connettersi in modo interattivo al computer di destinazione, direttamente dalla console o tramite una sessione terminal.
-   La vulnerabilità interessa in misura minima i server protetti adeguatamente. In base alle procedure ottimali è consigliabile concedere solo ad amministratori affidabili la possibilità di connettersi ai sistemi in modo interattivo. Senza questi privilegi, l'autore dell'attacco non può sfruttare la vulnerabilità.

**Livello di gravità:**

|                                             |            |
|---------------------------------------------|------------|
| **Windows NT 4.0**                          | Importante |
| **Windows NT 4.0, Terminal Server Edition** | Importante |
| **Windows 2000**                            | Importante |
| **Windows XP**                              | Importante |

La [classificazione](http://technet.microsoft.com/security/bulletin/rating) della gravità di cui alla tabella precedente si basa sui tipi di sistema interessati dalla vulnerabilità, sui modelli di deployment più comuni e sui potenziali effetti del problema in tali ambienti.

**Identificatore della vulnerabilità:** [CAN-2003-0112](http://www.cve.mitre.org/cgi-bin/cvename.cgi?name=can-2003-0112)

**Versioni testate:**

Microsoft ha eseguito test in Windows NT4, Windows 2000 e Windows XP per verificare se tali sistemi sono interessati da queste vulnerabilità. Le versioni precedenti non sono più [supportate](http://support.microsoft.com/directory/discontinue.asp) e potrebbero essere o meno interessate dal problema.

Domande frequenti
-----------------

<span></span>
**Qual è la portata o l'impatto di questa vulnerabilità?**
Si tratta di una vulnerabilità che consente l'[acquisizione di privilegi più elevati](http://technet.microsoft.com/security/bulletin/glossary). Disponendo della capacità di connettersi a un sistema in modo interattivo ed eseguire codice non autorizzato, è possibile sfruttare la vulnerabilità per eseguire codice con privilegi più elevati. In tal modo l'autore dell'attacco può eseguire qualsiasi operazione sul sistema, inclusa la creazione di account amministrativi, la modifica o l'eliminazione di dati.

Dato che per l'autore dell'attacco è necessario connettersi in modo interattivo ed eseguire un programma, i sistemi maggiormente interessati dalla vulnerabilità sono i sistemi client e i server terminal, che consentono regolarmente agli utenti finali di accedere direttamente al sistema. Server di posta, server di database, server di applicazioni e file server sono in genere configurati in modo da limitare la capacità degli utenti di connettersi in modo interattivo, pertanto sono interessati in misura inferiore dalla vulnerabilità.

**Quali sono le cause di questa vulnerabilità?**
La vulnerabilità è dovuta a un buffer non verificato utilizzato dal kernel di Windows per trasmettere messaggi di errore a un debugger.

**Che cos'è il kernel di Windows?**
Il kernel di Windows è il componente centrale del sistema operativo Windows, che fornisce servizi di base, ad esempio per la gestione di memoria e periferiche, utilizzati da tutte le altre applicazioni.

**Che cos'è un debugger?**
Un debugger è un programma software che consente ad amministratori di sistema e sviluppatori di [risolvere i problemi](http://www.microsoft.com/technet/treeview/default.asp?url=/technet/prodtechnol/winxppro/reskit/prmd_stp_ivhh.asp?frame=true) relativi ai programmi eseguiti in Windows esaminando direttamente il codice eseguito nel sistema.
Un debugger opera "collegandosi" a un particolare processo e rilevando i messaggi di errore generati da tale processo. Quando viene rilevato un errore, il debugger visualizza un messaggio per consentirne l'analisi. Il trasferimento dei messaggi a e da un debugger è gestito dal kernel. Windows NT, Windows 2000 e Windows XP includono un debugger.

**Qual è il problema relativo alle modalità di gestione dei messaggi di debug da parte del kernel di Windows?**
Nel kernel di Windows è presente una vulnerabilità dovuta alla differenza tra le dimensioni di un messaggio di errore in uscita e le dimensioni del buffer che può ricevere tale messaggio di errori. In altre parole, il passaggio di un messaggio di dimensioni eccessive dal kernel al debugger può provocare un overflow del buffer. La vulnerabilità è dovuta al kernel di Windows e alle relative modalità di trasferimento dei messaggi al debugger, non al debugger

**A quali attacchi viene esposto il sistema a causa di questa vulnerabilità?**
Disponendo di diritti sufficienti per connettersi in modo interattivo, per l'autore dell'attacco è possibile sfruttare la vulnerabilità per l'esecuzione di codice non autorizzato, ad esempio per consentire l'aggiunta di account con privilegi amministrativi, l'eliminazione di file di sistema o la modifica delle impostazioni di protezione. È importante tenere presente che per l'autore dell'attacco è necessario connettersi al sistema in modo interattivo. La vulnerabilità non può essere sfruttata da utenti remoti o anonimi.

**In quale modo un hacker può sfruttare questa vulnerabilità?** La vulnerabilità può essere sfruttata sviluppando un programma in grado di inviare numerosi messaggi di debug in formato non valido al e dal kernel di Windows, in modo da provocare l'overflow del buffer interessato dal problema. In questo modo per l'autore dell'attacco è possibile eseguire codice non autorizzato, utilizzabile per acquisire privilegi più elevati.
Perché l'attacco riesca, è necessario connettersi al sistema in modo interattivo e introdurre codice non autorizzato. In base alle procedure ottimali è consigliabile limitare per gli utenti le capacità di accesso e caricamento di programmi, in conformità al criterio di assegnazione di [privilegi minimi](http://technet.microsoft.com/security/bulletin/glossary), in modo da ridurre le possibilità di sfruttare la vulnerabilità.

**Quali sono gli scopi della patch?**
La patch risolve la vulnerabilità correggendo le modalità di gestione delle informazioni inviate dal kernel di Windows al debugger.

Disponibilità della patch
-------------------------

<span></span>
**Posizioni per il download di questa patch**

-   Windows NT 4.0:
    -   [All except Japanese NEC and Chinese - Hong Kong](http://microsoft.com/downloads/details.aspx?familyid=c3596ed1-596f-416c-8be5-91ae65619a1a&displaylang=en)
    -   [Japanese NEC](http://microsoft.com/downloads/details.aspx?familyid=6d83f8ba-bf16-4ec5-9187-9b03e9ae825f&displaylang=ja)
    -   [Chinese - Hong Kong](http://microsoft.com/downloads/details.aspx?familyid=0ff5c348-f7a0-44e8-8d82-557389fb4590&displaylang=zh-tw)
-   Windows NT 4.0, Terminal Server Edition:
    -   [All](http://microsoft.com/downloads/details.aspx?familyid=910a0015-3723-4a4e-9049-99a4ce52b5f8&displaylang=en)
-   Windows 2000:
    -   [All except Japanese NEC](http://microsoft.com/downloads/details.aspx?familyid=cacac8c0-81e9-413e-b565-5d7b3257a733&displaylang=en)
    -   [Japanese NEC](http://microsoft.com/downloads/details.aspx?familyid=81e6e80c-5e56-4466-98c1-4ddf6cf3893f&displaylang=ja)
-   Windows XP:
    -   [32-bit Edition](http://microsoft.com/downloads/details.aspx?familyid=9f81e615-3dec-4a4b-826a-4e0feab42323&displaylang=en)
    -   [64-bit Edition](http://microsoft.com/downloads/details.aspx?familyid=dbc47904-51c8-475a-9900-3df363a51a3a&displaylang=en)

#### Ulteriori informazioni sulla patch

**Piattaforme per l'installazione:**

-   La patch per Windows NT4 può essere installata nei sistemi con Windows NT4[Service Pack 6a](http://www.microsoft.com/ntserver/nts/downloads/recommended/sp6/allsp6.asp).
-   La patch per Windows NT 4.0, Terminal Server Edition può essere installata nei sistemi con Windows NT 4.0, Terminal Server Edition[Service Pack 6](http://www.microsoft.com/ntserver/productinfo/news/terminal/tsesp6.asp).
-   La patch per Windows 2000 può essere installata nei sistemi con Windows 2000[Service Pack 2](http://www.microsoft.com/windows2000/downloads/servicepacks/sp2/default.asp) o [Service Pack 3](http://www.microsoft.com/windows2000/downloads/servicepacks/sp3/default.asp).
-   La patch per Windows XP può essere installata nei sistemi con Windows XP Gold o [Service Pack 1](http://www.microsoft.com/technet/security/news/wxpsp1s.mspx).

**Disponibilità nei service pack futuri:**

La correzione di questo problema verrà inclusa in Windows 2000 Service Pack 4 e Windows XP Service Pack 2.

**Necessario riavvio:** sì

**Possibilità di disinstallare la patch:** si

**Patch preesistenti:** Nessuna

**Verifica dell'installazione della patch:È possibile installare la patch nei sistemi che eseguono ISA Server Service Pack 1 o ISA Server Feature Pack 1.**

-   Windows NT 4.0:

    Per verificare l'installazione della patch nel computer, controllare che siano presenti nel sistema tutti i file elencati nel manifest riportato nell'articolo della Knowledge Base 811493.

-   Windows NT 4.0 Terminal Server Edition:

    Per verificare l'installazione della patch nel computer, controllare che siano presenti nel sistema tutti i file elencati nel manifest riportato nell'articolo della Knowledge Base 811493.

-   Windows 2000:

    Per verificare l'installazione della patch nel computer, controllare che nel Registro di sistema sia stata creata la seguente chiave: HKEY\_LOCAL\_MACHINE\\SOFTWARE\\Microsoft\\Updates\\Windows 2000\\SP4\\Q811493.

    Per controllare i singoli file, utilizzare le informazioni di data/ora e di versione disponibili nella seguente chiave del Registro di sistema: HKEY\_LOCAL\_MACHINE\\SOFTWARE\\Microsoft\\Updates\\Windows 2000\\SP4\\Q811493\\Filelist.

-   Windows XP:
    -   *In caso di installazione con Windows XP Gold*:

        Per verificare l'installazione della patch nel computer, controllare che nel Registro di sistema sia stata creata la seguente chiave: HKLM\\Software\\Microsoft\\Updates\\Windows XP\\SP1\\Q811493.

        Per controllare i singoli file, utilizzare le informazioni di data/ora e di versione disponibili nella seguente chiave del Registro di sistema: HKLM\\Software\\Microsoft\\Updates\\Windows XP\\SP1\\Q811493\\Filelist.Per controllare i singoli file, utilizzare le informazioni di data/ora e di versione disponibili nella seguente chiave del Registro di sistema: HKEY\_LOCAL\_MACHINE\\SOFTWARE\\Microsoft\\Updates\\Windows 2000\\SP4\\Q811493\\Filelist.

    -   In caso di installazione con Windows XP Service Pack 1:

        Per verificare l'installazione della patch nel computer, controllare che nel Registro di sistema sia stata creata la seguente chiave: HKLM\\Software\\Microsoft\\Updates\\Windows XP\\SP2\\Q811493.

        Per controllare i singoli file, utilizzare le informazioni di data/ora e di versione disponibili nella seguente chiave del Registro di sistema: HKLM\\Software\\Microsoft\\Updates\\Windows XP\\SP2\\Q811493\\Filelist.

**Avvertenze:**

Nessuna.

**Localizzazione:**

Le versioni localizzate di questa patch sono disponibili nelle posizioni indicate nella sezione "Disponibilità della patch".

**Download di altre patch di protezione**:

Sono disponibili patch per altri problemi di protezione nei seguenti siti:

-   Le patch di protezione sono disponibili nel [Microsoft Download Center](http://www.microsoft.com/downloads/search.asp?search=keyword&value='security_patch'&opsysid=1) ed è possibile individuarle in modo semplice eseguendo una ricerca con la parola chiave "security\_patch"
-   Le patch per i sistemi consumer sono disponibili nel sito Web [WindowsUpdate](http://windowsupdate.microsoft.com/)

#### Ulteriori informazioni:

**Ringraziamenti**:

Microsoft [ringrazia](http://www.microsoft.com/technet/security/bulletin/policy.asp) per averci segnalato il problema e avere collaborato con noi al fine di proteggere i clienti.

**Supporto tecnico**:

-   Il problema è descritto in dettaglio nell'articolo [811493](http://support.microsoft.com/default.aspx?scid=kb;it;811493) della Microsoft Knowledge Base. Gli articoli della Microsoft Knowledge Base sono disponibili nel sito Web [Microsoft Online Support](http://search.support.microsoft.com/kb/c.asp?sd=so&ln=it).
-   Per usufruire dei servizi di supporto tecnico, visitare il sito [Microsoft Product Support Services](http://support.microsoft.com/default.aspx?scid=fh;it;cntact). Le chiamate al supporto tecnico relative alle patch di protezione sono gratuite.

**Fonti di informazioni sulla sicurezza**: nella sezione dedicata alla sicurezza del sito Web [Microsoft TechNet](http://www.microsoft.com/technet/security/default.mspx) sono disponibili ulteriori informazioni sulla protezione e la sicurezza dei prodotti Microsoft.

**Dichiarazione di non responsabilità**:

Le informazioni disponibili nella Microsoft Knowledge Base sono fornite "come sono" senza garanzie di alcun tipo. Conseguentemente, Microsoft non rilascia alcuna garanzia, esplicita o implicita, inclusa la garanzia di commerciabilità e di idoneità per uno scopo specifico. Microsoft o i suoi fornitori non saranno, in alcun caso, responsabili per danni di qualsiasi tipo, inclusi i danni diretti, indiretti, incidentali, consequenziali, la perdita di profitti, e i danni punitivi o speciali, anche se Microsoft o i suoi fornitori siano stati informati della possibilità del verificarsi di tali danni. Alcuni stati non consentono l'esclusione o la limitazione di responsabilità per danni diretti o indiretti e, dunque, la sopracitata limitazione potrebbe non essere applicabile.

**Versioni**:

-   V1.0 (16 aprile 2003): creazione del bollettino.

*Built at 2014-04-18T01:50:00Z-07:00*
