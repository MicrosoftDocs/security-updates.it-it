---
TOCTitle: 'MS03-034'
Title: 'Bollettino Microsoft sulla sicurezza MS03-034 - Basso'
ms:assetid: 'ms03-034'
ms:contentKeyID: 61239911
ms:mtpsurl: 'https://technet.microsoft.com/it-IT/library/ms03-034(v=Security.10)'
author: SharonSears
ms.author: SharonSears
---

Security Bulletin

Bollettino Microsoft sulla sicurezza MS03-034 - Basso
=====================================================

Un bug in NetBIOS può consentire l'intercettazione di informazioni personali (824105)
-------------------------------------------------------------------------------------

Data di pubblicazione: mercoledì 3 settembre 2003 | Aggiornamento: martedì 13 aprile 2004

**Data di pubblicazione originale: 3 settembre 2003**

#### Riepilogo

**Destinatari**: clienti che utilizzano Microsoft Windows.

**Effetti della vulnerabilità**: intercettazione di informazioni personali

**Livello di gravità**: basso

**Raccomandazioni**: si consiglia agli utenti di valutare se è necessario applicare la patch di protezione ai sistemi interessati.

**Bollettino per gli utenti finali**: una versione per gli utenti finali di questo bollettino è disponibile all'indirizzo:
<http://www.microsoft.com/italy/security/security_bulletins/ms03-034.asp>

**Software interessati**:

-   Microsoft Windows NT 4.0 Server
-   Microsoft Windows NT 4.0, Terminal Server Edition
-   Microsoft Windows 2000
-   Microsoft Windows XP
-   Microsoft Windows Server 2003

**Software non interessato**:

-   Microsoft Windows Millennium Edition

### Informazioni generali

Dettagli tecnici
----------------

<span></span>
**Descrizione tecnica:**

NetBIOS è un'interfaccia API (Application Programming Interface) che può essere utilizzata dai programmi eseguiti in una rete locale (LAN). NetBIOS fornisce a tali programmi un set di comandi uniforme per la richiesta dei servizi a basso livello necessari per la gestione dei nomi, la conduzione delle sessioni e l'invio di datagrammi fra i nodi di una rete.

Questa vulnerabilità riguarda il servizio NBNS (NetBIOS Name Service), uno dei servizi NetBT (NetBIOS su TCP), che svolge un ruolo analogo a quello del servizio DNS in ambiente TCP/IP, consentendo di determinare l'indirizzo IP di un computer a partire dal nome NetBIOS e viceversa.

In determinate condizioni, oltre ai dati previsti la risposta a una query al servizio di risoluzione dei nomi NetBT può contenere dati casuali provenienti dalla memoria del sistema di destinazione, quali dati HTML, nel caso in cui l'utente del sistema di destinazione abbia utilizzato un browser Internet, oppure altri tipi di dati che erano presenti in memoria quando il computer di destinazione ha risposto alla query inviata al servizio di risoluzione dei nomi NetBT.

Un hacker può tentare di sfruttare questa vulnerabilità inviando al sistema di destinazione una query per il servizio di risoluzione dei nomi NetBT ed esaminando attentamente la risposta per individuare eventuali dati casuali provenienti dalla memoria del sistema.

Se le normali procedure di sicurezza sono state implementate, bloccando la posta UDP 137 a livello di firewall, non sono possibili attacchi basati su Internet.

**Fattori attenuanti:**

-   Le informazioni eventualmente ottenute sono completamente casuali.
-   La porta utilizzata viene bloccata per impostazione predefinita da Firewall connessione Internet (ICF), disponibile in Windows XP e Windows Server 2003.
-   Per sfruttare questa vulnerabilità, l'autore dell'attacco deve essere in grado di inviare una richiesta NetBT appositamente predisposta alla porta 137 del sistema di destinazione e quindi di esaminare la risposta per individuare al suo interno eventuali dati casuali provenienti dalla memoria del sistema. Negli ambienti Intranet queste porte sono in genere accessibili, mentre nei computer connessi a Internet solitamente sono bloccate da un firewall

**Livello di gravità**:

|                                                    |       |
|----------------------------------------------------|-------|
| **Windows NT Workstation 4.0**                     | Basso |
| **Windows NT Server 4.0**                          | Basso |
| **Windows NT Server 4.0, Terminal Server Edition** | Basso |
| **Windows 2000**                                   | Basso |
| **Windows XP**                                     | Basso |
| **Windows Server 2003**                            | Basso |

La [classificazione](http://technet.microsoft.com/security/bulletin/rating) della gravità di cui alla tabella precedente si basa sui tipi di sistemi interessati dalla vulnerabilità, sui modelli di deployment più comuni e sui potenziali effetti del problema in tali ambienti.

**Identificatore della vulnerabilità:** [CAN-2003-0661](http://www.cve.mitre.org/cgi-bin/cvename.cgi?name=can-2003-0661)

**Versioni verificate:**

Microsoft ha eseguito test in Windows Millennium Edition (ME), Microsoft Windows NT 4.0 Server, Microsoft Windows NT 4.0 Terminal Server Edition, Microsoft Windows 2000, Microsoft Windows XP e Microsoft Windows Server 2003 per verificare se tali sistemi sono interessati dalla vulnerabilità. Le versioni precedenti non sono più supportate e potrebbero essere o meno interessate dal problema.

Domande frequenti
-----------------

<span></span>
**Qual è la portata o l'impatto di questa vulnerabilità?**
Si tratta di una vulnerabilità di intercettazione delle informazioni personali, che può consentire a un utente malintenzionato di ottenere dati arbitrari o casuali dalla memoria di un altro computer connesso alla rete.

In determinate condizioni, oltre ai dati previsti la risposta a una query al servizio di risoluzione dei nomi NetBT (NetBIOS su TCP) può contenere dati casuali provenienti dalla memoria del sistema di destinazione, quali dati HTML, nel caso in cui l'utente del sistema di destinazione stesse utilizzando un browser Internet, oppure altri tipi di dati presenti in memoria quando il sistema di destinazione ha risposto alla query inviata al servizio di risoluzione dei nomi NetBT.

Per sfruttare la vulnerabilità, l'autore dell'attacco deve essere in grado di accedere al sistema di destinazione tramite NetBT.

È importante comprendere che non è possibile dirigere o controllare l'intercettazione delle informazioni: i dati eventualmente ottenuti sono completamente casuali, perché l'intercettazione delle informazioni è limitata a dati casuali presenti in memoria.

L'autore dell'attacco può aumentare la probabilità dell'intercettazione inviando ripetutamente query di risoluzione dei nomi NetBT al sistema. In ogni caso, le informazioni intercettate sono casuali e dipendono dalle operazioni svolte dall'utente del sistema di destinazione al momento dell'attacco.

**Che cos'è NetBIOS?**
NetBIOS è un insieme di servizi di rete che può essere implementato su un'ampia gamma di protocolli di rete diversi, come TCP/IP.

**Che cos'è NetBT?**
NetBT è il protocollo che descrive la modalità con cui vengono forniti i servizi NetBIOS in una rete TCP/IP. Per informazioni più dettagliate, vedere [NetBIOS over TCP/IP (NetBT) concepts](http://www.microsoft.com/windows2000/en/server/help/default.asp?url=/windows2000/en/server/help/sag_wins_und_netbiosconceptsnode.htm).

**Quali sono le cause di questa vulnerabilità?**
Quando un datagramma o un pacchetto di rete richiede un riempimento, quest'ultimo deve essere vuoto. La vulnerabilità è dovuta a un bug di NetBT che causa l'utilizzo di un riempimento costituito da dati arbitrari, anziché un riempimento vuoto.

**Che cos'è un datagramma?**
Un datagramma è un'entità di dati indipendente e autonoma, che contiene informazioni sufficienti per consentirne l'instradamento dal computer di origine a quello di destinazione, senza che siano necessari scambi di dati precedenti fra i computer di origine e destinazione e la rete di trasporto. In breve, un datagramma è l'entità in cui TCP/IP suddivide i file e gli altri tipi di dati prima di instradarli su una rete specifica.

**Qual è il difetto di NetBT?**
È presente un difetto nella modalità con cui NetBT crea il riempimento dei datagrammi. Quando NetBT crea le risposte alle query di risoluzione dei nomi, alloca un buffer di dimensioni superiori a quelle effettivamente necessarie per le informazioni della risposta. Il buffer non viene correttamente inizializzato in modo da garantire che sia vuoto. NetBT scrive nel buffer solo i dati necessari per la risposta, ma al momento dell'invio della risposta al sistema richiedente legge tutto il contenuto del buffer. Poiché il buffer non era stato inizializzato, il riempimento, ossia la differenza fra i dati scritti e quelli letti dal buffer, può essere costituito da dati arbitrari inseriti in memoria da un'operazione precedente.

**A quali attacchi viene esposto il sistema a causa di questa vulnerabilità?**
Sfruttando questa vulnerabilità, un utente malintenzionato può leggere parte del contenuto della memoria del sistema di destinazione, esaminando le risposte alle query di risoluzione dei nomi NetBT inviate sulla rete. L'autore dell'attacco non può in alcun modo determinare il contenuto della memoria che verrà intercettato, né indurre l'esposizione di dati specifici.

**In quale modo un hacker può sfruttare questa vulnerabilità?**
Un utente malintenzionato può tentare di sfruttare la vulnerabilità inviando un numero elevato di query di risoluzione dei nomi NetBT a un sistema di destinazione ed esaminando le risposte per individuare eventuali dati arbitrari provenienti dalla memoria di tale sistema.

**Qual è il volume dei dati che è possibile intercettare?**
Il volume dei dati che è possibile intercettare è molto piccolo, perché il riempimento necessario è in genere costituito da 15 byte o meno.

**Soluzioni:**

**Esistono soluzioni alternative che è possibile adottare per bloccare lo sfruttamento della vulnerabilità durante la valutazione o il testing della patch?**
Sì. Benché per tutti gli utenti sia consigliabile installare la patch appena possibile, sono disponibili diverse soluzioni alternative che è possibile adottare per impedire temporaneamente lo sfruttamento della vulnerabilità. Queste soluzioni alternative non garantiscono il blocco di tutti i tipi di attacchi. Nota: tali soluzioni devono essere considerate contromisure temporanee, in quanto sono intese semplicemente a impedire gli attacchi piuttosto che a risolvere la vulnerabilità sottostante.

-   **Blocco di TCP e UDP sulla porta 137 a livello di firewall sui computer interessati.**
    Questa è infatti la porta utilizzata dal servizio di risoluzione dei nomi NetBT. Bloccandola a livello di firewall è possibile evitare che i sistemi protetti dal firewall subiscano attacchi che tentano di sfruttare questa vulnerabilità. Utilizzo di Firewall connessione Internet (disponibile solo in Windows XP e Windows Server 2003). Se per proteggere la connessione Internet si utilizza Firewall connessione Internet in Windows XP o Windows Server 2003, il traffico NetBT in arrivo da Internet viene bloccato per impostazione predefinita. Per ulteriori informazioni sull'attivazione di Firewall connessione Internet (ICF) e sulle altre opzioni disponibili, visitare http://www.microsoft.com/security/protect/default.asp.
-   **Blocco della porta interessata mediante l'impostazione di un filtro IPSEC sui computer affetti dalla vulnerabilità.**
    Utilizzando IPSec (Internet Protocol Security) è possibile garantire la protezione delle comunicazioni in rete per i sistemi Windows 2000. Per informazioni dettagliate su IPSec e sull'applicazione dei filtri, vedere gli articoli [313190](http://support.microsoft.com/default.aspx?scid=kb;en-us;313190) e [813878](http://support.microsoft.com/default.aspx?scid=kb;en-us;813878) della Microsoft Knowledge Base.
-   **Disattivazione di NetBIOS su TCP/IP**
    In Windows 2000, Windows XP e Windows Server 2003 è possibile disabilitare NetBT. Per ulteriori informazioni sull'esecuzione di questa operazione e sugli eventuali effetti, vedere [NetBIOS over TCP/IP (NetBT)](http://www.microsoft.com/windows2000/en/server/help/default.asp?url=/windows2000/en/server/help/sag_wins_und_netbiosconceptsnode.htm).

Per ulteriori informazioni sulla protezione del sistema online, visitare inoltre <http://www.microsoft.com/security/protect/default.asp>.

**Quali sono gli scopi della patch?**
La patch elimina la vulnerabilità assicurando la corretta inizializzazione del buffer interessato da parte di NetBT.

Disponibilità della patch
-------------------------

<span></span>
**Posizioni per il download di questa patch**

-   [Windows Server 2003](http://www.microsoft.com/downloads/details.aspx?familyid=a59cc2ac-f182-4cd5-ace7-3d4c2e3f1326&displaylang=en)
-   [Windows Server 2003 64 bit Edition](http://www.microsoft.com/downloads/details.aspx?familyid=140cf7be-0371-4d17-8f4c-951b76ac3024&displaylang=en)
-   [Windows XP](http://www.microsoft.com/downloads/details.aspx?familyid=1c9d8e86-5b8c-401a-88b2-4443ffb9edc3&displaylang=en)
-   [Windows XP 64 bit Edition](http://www.microsoft.com/downloads/details.aspx?familyid=378d4b58-bf2c-4406-9d88-e6a3c4601795&displaylang=en)
-   [Windows 2000](http://www.microsoft.com/downloads/details.aspx?familyid=d0564162-4eae-42c8-b26c-e4d4d496ead8&displaylang=en)
-   [Windows NT Server 4.0](http://www.microsoft.com/downloads/details.aspx?familyid=f131d63a-f74f-4caf-95bd-d7fa37adcf38&displaylang=en)
-   [Windows NT Server 4.0, Terminal Server Edition](http://www.microsoft.com/downloads/details.aspx?familyid=22379951-64a9-446b-ac8f-3f2f080383a9&displaylang=en)

#### Ulteriori informazioni sulla patch

Piattaforma per l'installazione:

È possibile installare la patch nei seguenti sistemi:

-   Microsoft Windows NT Server 4.0 [Service Pack 6a](http://microsoft.com/ntserver/nts/downloads/recommended/sp6/default.asp)
-   Microsoft Windows NT Server 4.0, Terminal Server Edition [Service Pack 6](http://microsoft.com/ntserver/terminalserver/downloads/recommended/tsesp6/default.asp)
-   Microsoft Windows 2000 [Service Pack 4](http://www.microsoft.com/windows2000/downloads/servicepacks/sp4/default.asp) o Windows 2000 [Service Pack 3](http://www.microsoft.com/windows2000/downloads/servicepacks/sp3/default.asp)
-   Microsoft Windows XP Gold and Windows XP [Service Pack 1](http://www.microsoft.com/technet/security/news/wxpsp1s.mspx)
-   Microsoft Windows Server 2003

**Disponibilità nei service pack futuri:**

La correzione di questo problema verrà inclusa in Windows XP Service Pack 2 e Windows Server 2003 Service Pack 1.

**Necessario riavvio:** si

**Possibilità di disinstallare la patch:** si

**Patch preesistenti:** Nessuna

Verifica dell'installazione della patch:

-   Windows NT 4.0 Server:

    Per verificare l'installazione della patch nel computer, controllare che siano presenti nel sistema tutti i file elencati nel manifest riportato nell'articolo 824105 della Knowledge Base.

-   Windows NT 4.0 Terminal Server Edition:

    Per verificare l'installazione della patch nel computer, controllare che siano presenti nel sistema tutti i file elencati nel manifest riportato nell'articolo 824105 della Knowledge Base.

-   Windows 2000:

    Per verificare l'installazione della patch nel computer, controllare che nel Registro di sistema del computer sia stata creata la seguente chiave:

    HKEY\_LOCAL\_MACHINE\\SOFTWARE\\Microsoft\\Updates\\Windows 2000\\SP5\\KB824105.

    Per verificare i singoli file, controllare le informazioni su data/ora e versione dei file riportate nel manifest pubblicato nell'articolo 824105 della Knowledge Base.

-   Windows XP
    -   Windows XP Gold:

        Per verificare l'installazione della patch nel computer, controllare che nel Registro di sistema del computer sia stata creata la seguente chiave:

        HKEY\_LOCAL\_MACHINE\\SOFTWARE\\Microsoft\\Updates\\Windows XP\\SP1\\KB824105

        Per verificare i singoli file, controllare le informazioni su data/ora e versione dei file riportate nel manifest pubblicato nell'articolo 824105 della Knowledge Base.

    -   Windows XP Service Pack 1:

        Per verificare l'installazione della patch nel computer, controllare che nel Registro di sistema del computer sia stata creata la seguente chiave:

        HKEY\_LOCAL\_MACHINE\\SOFTWARE\\Microsoft\\Updates\\Windows XP\\SP2\\KB824105.

        Per verificare i singoli file, controllare le informazioni su data/ora e versione dei file riportate nel manifest pubblicato nell'articolo 824105 della Knowledge Base.

-   Windows Server 2003:

    Per verificare l'installazione della patch nel computer, controllare che nel Registro di sistema del computer sia stata creata la seguente chiave:

    HKEY\_LOCAL\_MACHINE\\SOFTWARE\\Microsoft\\Updates\\Window Server 2003\\SP1\\KB824105.

    Per verificare i singoli file, controllare le informazioni su data/ora e versione dei file riportate nel manifest pubblicato nell'articolo 824105 della Knowledge Base.

**Avvertenze:**

Nessuna

**Localizzazione:**

Le versioni localizzate di questa patch sono disponibili nelle posizioni indicate nella sezione "Disponibilità della patch".

**Download di altre patch di protezione:**

Sono disponibili patch per altri problemi di protezione nei seguenti siti:

-   Le patch di protezione sono disponibili nel [Microsoft Download Center](http://www.microsoft.com/downloads/search.aspx?displaylang=it) ed è possibile individuarle in modo semplice eseguendo una ricerca con la parola chiave "security\_patch".
-   Le patch per i sistemi consumer sono disponibili nel sito Web [Windows Update](http://v4.windowsupdate.microsoft.com/it/default.asp).

#### Ulteriori informazioni:

**Ringraziamenti**

Microsoft [ringrazia](http://www.microsoft.com/technet/security/bulletin/policy.asp) Mike Price di Foundstone per averci segnalato il problema e aver collaborato con noi al fine di proteggere i sistemi dei clienti.

**Supporto tecnico**:

-   Il problema è descritto in dettaglio nell'articolo [825819](http://support.microsoft.com/default.aspx?scid=kb;en-us;825819) della Microsoft Knowledge Base. Gli articoli della Microsoft Knowledge Base sono disponibili nel sito Web [Microsoft Online Support](http://search.support.microsoft.com/kb/c.asp?sd=so&ln=it).
-   Per usufruire dei servizi di supporto tecnico, visitare il sito [Microsoft Product Support Services](http://support.microsoft.com/default.aspx?scid=fh;it;cntact). Le chiamate al supporto tecnico relative alle patch di protezione sono gratuite.

**Fonti di informazioni sulla sicurezza**: nella sezione dedicata alla sicurezza del sito Web Microsoft TechNet sono disponibili ulteriori informazioni sulla protezione e la sicurezza dei prodotti Microsoft.

**Dichiarazione di non responsabilità**:

Le informazioni disponibili nella Microsoft Knowledge Base sono fornite "come sono" senza garanzie di alcun tipo. Conseguentemente, Microsoft non rilascia alcuna garanzia, esplicita o implicita, inclusa la garanzia di commerciabilità e di idoneità per uno scopo specifico. Microsoft o i suoi fornitori non saranno, in alcun caso, responsabili per danni di qualsiasi tipo, inclusi i danni diretti, indiretti, incidentali, consequenziali, la perdita di profitti, e i danni punitivi o speciali, anche se Microsoft o i suoi fornitori siano stati informati della possibilità del verificarsi di tali danni. Alcuni stati non consentono l'esclusione o la limitazione di responsabilità per danni diretti o indiretti e, dunque, la sopracitata limitazione potrebbe non essere applicabile.

**Versioni**:

-   V1.0 (3 settembre 2003): pubblicazione del bollettino.

*Built at 2014-04-18T01:50:00Z-07:00*
