---
TOCTitle: 'MS03-024'
Title: 'Bollettino Microsoft sulla sicurezza MS03-024 - Importante'
ms:assetid: 'ms03-024'
ms:contentKeyID: 61239901
ms:mtpsurl: 'https://technet.microsoft.com/it-IT/library/ms03-024(v=Security.10)'
author: SharonSears
ms.author: SharonSears
---

Security Bulletin

Bollettino Microsoft sulla sicurezza MS03-024 - Importante
==========================================================

Un sovraccarico del buffer in Windows può causare il danneggiamento dei dati (817606)
-------------------------------------------------------------------------------------

Data di pubblicazione: mercoledì 9 luglio 2003 | Aggiornamento: mercoledì 19 maggio 2004

**Data di pubblicazione originale: 09 luglio 2003**

#### Riepilogo

**Destinatari**: clienti che utilizzano Microsoft® Windows® NT, Microsoft Windows 2000 o Microsoft Windows XP.

**Effetti della vulnerabilità**: esecuzione di codice scelto dall'autore dell'attacco

**Livello di gravità**: importante

**Raccomandazioni**: si consiglia agli amministratori di installare la patch

**Software interessati**:

-   Microsoft Windows NT Server 4.0
-   Microsoft Windows NT Server 4.0, Terminal Server Edition
-   Microsoft Windows 2000
-   Windows XP Professional

**Versioni del software non interessate**:

-   Microsoft Windows Server 2003

### Informazioni generali

Dettagli tecnici
----------------

<span></span>
**Descrizione tecnica:**

Server Message Block (SMB) è il protocollo Internet standard utilizzato da Windows per la condivisione di file, stampanti e porte seriali, oltre che per la comunicazione fra computer mediante named pipe e mail slot. In un ambiente di rete, i server mettono a disposizione dei client file system e risorse. I client richiedono tali risorse mediante il protocollo SMB e i server inviano risposte SMB in un protocollo client-server di richiesta-risposta.

È presente un difetto nella modalità con cui il server convalida i parametri dei pacchetti SMB. Quando un sistema client invia al server un pacchetto SMB, include parametri specifici che forniscono al server un insieme di istruzioni. In questo caso, il server non convalida correttamente la lunghezza del buffer stabilita dal pacchetto. Se il client specifica un buffer di lunghezza inferiore al necessario, può verificarsi un sovraccarico del buffer.

Inviando un pacchetto SMB di richiesta appositamente predisposto, un utente malintenzionato potrebbe provocare un sovraccarico del buffer che, se sfruttato, può causare il danneggiamento dei dati o un errore di sistema oppure, nel peggiore dei casi, consentire l'esecuzione di codice non autorizzato. Per sfruttare questo difetto, l'autore dell'attacco deve disporre di un account utente valido ed essere autenticato dal server.

**Fattori attenuanti:**

-   Windows Server 2003 non è interessato da questa vulnerabilità.
-   Per impostazione predefinita, non è possibile sfruttare questa vulnerabilità mediante un accesso anonimo. L'autore dell'attacco deve essere autenticato dal server, prima di tentare di inviargli un pacchetto SMB.
-   Bloccando la porta 139/445 a livello di firewall è possibile impedire gli attacchi da Internet.

**Livello di gravità**:

|                                                    |            |
|----------------------------------------------------|------------|
| **Windows NT Server 4.0**                          | Importante |
| **Windows NT Server 4.0, Terminal Server Edition** | Importante |
| **Windows 2000**                                   | Importante |
| **Windows XP Professional**                        | Importante |

La [classificazione](http://technet.microsoft.com/security/bulletin/rating) della gravità di cui alla tabella precedente si basa sui tipi di sistemi interessati dalla vulnerabilità, sui modelli di deployment più comuni e sui potenziali effetti del problema in tali ambienti.

**Identificatori delle vulnerabilità:** [CAN-2003-0345](http://www.cve.mitre.org/cgi-bin/cvename.cgi?name=can-2003-0345)

**Versioni verificate:**

Microsoft ha eseguito test in Windows NT Server 4.0 e Windows NT Server 4.0, Terminal Services Edition, in Windows 2000, Windows XP e Windows Server 2003 per verificare se tali prodotti sono interessati da questa vulnerabilità. Le versioni precedenti non sono più supportate e potrebbero essere o meno interessate da questo problema.

Domande frequenti
-----------------

<span></span>
**Qual è la portata o l'impatto di questa vulnerabilità?**
Si tratta di una vulnerabilità di [sovraccarico del buffer](http://technet.microsoft.com/security/bulletin/glossary) che può causare il danneggiamento dei dati o un errore di sistema oppure consentire l'esecuzione di codice non autorizzato.

Per sfruttare questo difetto, l'autore dell'attacco deve essere innanzitutto autenticato dal server. Per impostazione predefinita, non è possibile sfruttare questa vulnerabilità mediante un accesso anonimo.

**Quali sono le cause di questa vulnerabilità?**
Questa vulnerabilità è dovuta al fatto che il sistema non convalida in modo appropriato la dimensione del buffer per determinati pacchetti SMB in arrivo. SMB è un protocollo di comunicazione da client a server. Quando un sistema client invia un comando SMB al server, quest'ultimo deve convalidare i parametri impostati nel pacchetto e rispondere di conseguenza.
A causa di un bug il sistema ricevente non convalida la dimensione del buffer necessario prima di rispondere. Questo può provocare un sovraccarico del buffer, che può causare il danneggiamento dei dati o un errore di sistema oppure consentire l'esecuzione di codice non autorizzato.

**Che cos'è SMB?**
SMB (Server Message Block), così come [Common Internet File System](http://www.microsoft.com/mind/1196/cifs.asp), che ne costituisce l'evoluzione, è il protocollo Internet standard utilizzato da Windows per la condivisione di file, stampanti e porte seriali, oltre che per la comunicazione fra computer mediante named pipe e mail slot. In un ambiente di rete, i server mettono a disposizione dei client file system e risorse. I client richiedono tali risorse mediante il protocollo SMB e i server inviano risposte SMB in un protocollo client-server di richiesta-risposta.

**Questa vulnerabilità interessa anche CIFS?**
Common Internet File System (CIFS) è un protocollo Internet standard. La vulnerabilità descritta in questo documento risiede nell'implementazione Microsoft di tale protocollo, non nel protocollo stesso.

**Qual è il difetto dell'implementazione Microsoft di questo protocollo?**
È presente un difetto nella modalità con cui il server convalida i parametri dei pacchetti SMB. Quando un sistema client invia al server un pacchetto SMB, include parametri specifici che forniscono al server un insieme di istruzioni. In questo caso, il server non convalida correttamente la lunghezza del buffer stabilita dal pacchetto. Se il client specifica un buffer di lunghezza inferiore al necessario, può verificarsi un sovraccarico del buffer che può causare la scrittura di dati casuali in memoria, provocando il danneggiamento delle informazioni o un errore di sistema oppure consentire l'esecuzione di codice non autorizzato.

**A quali attacchi viene esposto il sistema a causa di questa vulnerabilità?**
Sfruttando questa vulnerabilità un utente malintenzionato potrebbe provocare la sovrascrittura di aree casuali della memoria, provocando in tal modo il danneggiamento dei dati o un errore del sistema oppure consentendo l'esecuzione di codice non autorizzato.

**Quali tipi di dati possono venire danneggiati?**
Tutti i dati contenuti nella memoria possono essere sovrascritti in modo casuale. Nel peggiore dei casi, è possibile che venga sovrascritta la memoria di sistema, provocando un errore del server.

**In quale modo un hacker può sfruttare questa vulnerabilità?**
Un utente malintenzionato può tentare di sfruttare questa vulnerabilità creando un pacchetto SMB appositamente predisposto e inviandolo al server. L'autore dell'attacco deve tuttavia disporre di un nome utente e di una password validi, per poter essere autenticato dal server. Per impostazione predefinita, non è infatti possibile sfruttare questa vulnerabilità in modo anonimo.

**Quali sono gli scopi della patch**
La patch elimina la vulnerabilità implementando la convalida corretta dei parametri impostati nei pacchetti SMB.

Disponibilità della patch
-------------------------

<span></span>
**Posizioni per il download di questa patch**

-   [Windows NT Server 4.0](http://microsoft.com/downloads/details.aspx?familyid=1ca9a59a-3074-4d73-82c8-68a37b3bbb80&displaylang=en)
-   [Windows NT Server 4.0, Terminal Server Edition](http://microsoft.com/downloads/details.aspx?familyid=19c2a999-aad4-44a6-b608-0178874387ab&displaylang=en)
-   [Windows 2000](http://microsoft.com/downloads/details.aspx?familyid=8290dbec-6072-45b9-a91d-e4c1fd93e3e1&displaylang=en)
-   [Windows XP 32 bit Edition](http://microsoft.com/downloads/details.aspx?familyid=8f407a78-646c-4f82-bf74-12298ed5d8cf&displaylang=en)
-   [Windows XP 64 bit Edition](http://microsoft.com/downloads/details.aspx?familyid=2644e2f3-92f2-40b3-8887-72feb81ca58d&displaylang=en)

#### Ulteriori informazioni sulla patch

**Piattaforme per l'installazione:**

È possibile installare la patch nei seguenti sistemi:

-   **Windows NT Server 4.0:**
-   È possibile installare la patch per Windows NT Server 4.0 nei sistemi che eseguono Service Pack 6a.
-   Windows NT Server, Terminal Server Edition:
-   È possibile installare la patch per Windows NT Server, Terminal Server Edition nei sistemi che eseguono Windows NT Server, Terminal Server Edition Service Pack 6a.
-   Windows 2000:
-   È possibile installare la patch per Windows 2000 nei sistemi che eseguono Windows 2000 Service Pack 3.
-   Windows XP:
-   È possibile installare la patch per Windows XP nei sistemi che eseguono Windows XP Gold o Windows XP Service Pack 1.

**Disponibilità nei service pack futuri:**

-   La correzione di questo problema è inclusa in Windows 2000 Service Pack 4.
-   La correzione di questo problema verrà inclusa in Windows XP Service Pack 2.

**Necessario riavvio:** si

**Possibilità di disinstallare la patch:** si

**Patch preesistenti:** nessuna

Verifica dell'installazione della patch:

-   Per verificare l'installazione della patch nel computer, controllare che nel Registro di sistema sia stata creata la seguente chiave: HKEY\_LOCAL\_MACHINE\\SOFTWARE\\Microsoft\\Updates\\…\\817606
-   Per controllare i singoli file, utilizzare le informazioni di data/ora e di versione disponibili nella seguente chiave del Registro di sistema: HKEY\_LOCAL\_MACHINE\\SOFTWARE\\Microsoft\\Updates\\…\\817606\\Filelist

**Avvertenze**

Nessuna

**Localizzazione:**

Le versioni localizzate di questa patch sono disponibili nelle posizioni indicate nella sezione "Disponibilità della patch".

**Download di altre patch di protezione:**

Sono disponibili patch per altri problemi di protezione nei seguenti siti:

-   Le patch di protezione sono disponibili nel [Microsoft Download Center](http://www.microsoft.com/downloads/search.aspx?displaylang=it) ed è possibile individuarle in modo semplice eseguendo una ricerca con la parola chiave "security\_patch".
-   Le patch per i sistemi consumer sono disponibili nel sito Web [Windows Update](http://v4.windowsupdate.microsoft.com/it/default.asp).

#### Ulteriori informazioni:

**Ringraziamenti**

Microsoft [ringrazia](http://technet.microsoft.com/security/bulletin/policy) Jeremy Allison and Andrew Tridgell, [Samba Team](http://www.samba.org/) per averci segnalato il problema e aver collaborato con noi al fine di proteggere i sistemi dei clienti

**Supporto tecnico**:

-   Il problema è descritto in dettaglio nell'articolo [817606](http://support.microsoft.com/default.aspx?scid=kb;it;817606) della Microsoft Knowledge Base. Gli articoli della Microsoft Knowledge Base sono disponibili nel sito Web [Microsoft Online Support](http://search.support.microsoft.com/kb/c.asp?sd=so&ln=it).
-   Per usufruire dei servizi di supporto tecnico, visitare il sito [Microsoft Product Support Services](http://support.microsoft.com/default.aspx?scid=fh;it;cntact). Le chiamate al supporto tecnico relative alle patch di protezione sono gratuite.

**Fonti di informazioni sulla sicurezza**: nella sezione dedicata alla sicurezza del sito Web Microsoft TechNet sono disponibili ulteriori informazioni sulla protezione e la sicurezza dei prodotti Microsoft.

**Dichiarazione di non responsabilità**:

Le informazioni disponibili nella Microsoft Knowledge Base sono fornite "come sono" senza garanzie di alcun tipo. Conseguentemente, Microsoft non rilascia alcuna garanzia, esplicita o implicita, inclusa la garanzia di commerciabilità e di idoneità per uno scopo specifico. Microsoft o i suoi fornitori non saranno, in alcun caso, responsabili per danni di qualsiasi tipo, inclusi i danni diretti, indiretti, incidentali, consequenziali, la perdita di profitti, e i danni punitivi o speciali, anche se Microsoft o i suoi fornitori siano stati informati della possibilità del verificarsi di tali danni. Alcuni stati non consentono l'esclusione o la limitazione di responsabilità per danni diretti o indiretti e, dunque, la sopracitata limitazione potrebbe non essere applicabile.

**Versioni**:

-   V1.0 (09.07.03): pubblicazione del bollettino.

*Built at 2014-04-18T01:50:00Z-07:00*
