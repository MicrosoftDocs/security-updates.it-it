---
TOCTitle: 'MS03-025'
Title: 'Bollettino Microsoft sulla sicurezza MS03-025 - Importante'
ms:assetid: 'ms03-025'
ms:contentKeyID: 61239902
ms:mtpsurl: 'https://technet.microsoft.com/it-IT/library/ms03-025(v=Security.10)'
author: SharonSears
ms.author: SharonSears
---

Security Bulletin

Bollettino Microsoft sulla sicurezza MS03-025 - Importante
==========================================================

Un difetto nella modalità di gestione dei messaggi di Windows da parte di Utility Manager può consentire l'acquisizione di privilegi più elevati (822679)
---------------------------------------------------------------------------------------------------------------------------------------------------------

Data di pubblicazione: mercoledì 9 luglio 2003 | Aggiornamento: martedì 13 aprile 2004

**Data di pubblicazione originale: 09 luglio 2003**

#### Riepilogo

**Destinatari**: clienti che utilizzano Microsoft Windows 2000

**Effetti della vulnerabilità**: acquisizione di privilegi più elevati

**Livello di gravità**: importante

**Raccomandazioni**: si consiglia di installare la patch il più presto possibile

**Software interessati**:

-   Microsoft Windows 2000

**Versioni del software non interessate**:

-   Microsoft Windows Me
-   Microsoft Windows NT Workstation 4.0
-   Microsoft Windows NT Server 4.0
-   Microsoft Windows NT Server 4.0, Terminal Services Edition
-   Microsoft Windows XP
-   Microsoft Windows Server 2003

### Informazioni generali

Dettagli tecnici
----------------

<span></span>
**Descrizione tecnica:**

In Microsoft Windows 2000 il supporto per le opzioni di [Accesso facilitato](http://www.microsoft.com/enable/) è integrato nel sistema operativo. Tale supporto è costituito da una serie di tecnologie di assistenza che consentono l'accesso alle funzioni del sistema operativo anche agli utenti con problemi particolari. Il supporto per l'Accesso facilitato può essere attivato o disattivato utilizzando le scelte rapide incorporate nel sistema operativo o mediante Utility Manager, un'utilità che consente di verificare lo stato dei programmi di Accesso facilitato, come Microsoft Magnifier, Assistente vocale e Tastiera su schermo, oltre che di avviarli e arrestarli.

È presente un difetto nella modalità con cui Utility Manager gestisce i messaggi di Windows, ossia gli elementi che consentono ai processi interattivi di reagire agli eventi generati dall'utente, come la pressione dei tasti o lo spostamento del mouse, e di comunicare con altri processi interattivi. La vulnerabilità a livello di sicurezza è dovuta al fatto che il controllo che fornisce all'utente l'elenco delle opzioni di Accesso facilitato non convalida in modo appropriato i messaggi di Windows che gli vengono inviati.

Un processo del desktop interattivo potrebbe utilizzare un messaggio di Windows specifico per indurre il processo di Utility Manager a eseguire una funzione di callback situata all'indirizzo desiderato. Poiché il processo di Utility Manager viene eseguito con privilegi superiori a quelli del primo processo, quest'ultimo ha la possibilità di usufruire di privilegi più elevati.

Per impostazione predefinita Utility Manager contiene controlli che vengono eseguiti nel desktop interattivo con privilegi LocalSystem. Di conseguenza, un utente malintenzionato che riesca ad accedere al sistema in modalità interattiva potrebbe eseguire un programma in grado di inviare al processo di Utility Manager messaggi di Windows appositamente predisposti e indurre tale processo ad eseguire qualsiasi azione specificata dall'autore dell'attacco, che disporrebbe pertanto del controllo completo del sistema. Questo tipo di attacco non può essere effettuato in modalità remota, poiché l'utente malintenzionato deve avere la possibilità di accedere al sistema in modo interattivo.

**Fattori attenuanti:**

-   Per sfruttare la vulnerabilità l'autore dell'attacco deve disporre di credenziali di accesso valide. La vulnerabilità non può essere sfruttata in modalità remota.
-   La vulnerabilità interessa in misura minima i server protetti adeguatamente. In base alle procedure ottimali è consigliabile concedere solo ad amministratori affidabili la possibilità di connettersi ai sistemi in modo interattivo. Senza questi privilegi, l'autore dell'attacco non può sfruttare la vulnerabilità.

**Livello di gravità**:

|                  |            |
|------------------|------------|
| **Windows 2000** | Importante |

La [classificazione](http://technet.microsoft.com/security/bulletin/rating)  della gravità di cui alla tabella precedente si basa sui tipi di sistemi interessati dalla vulnerabilità, sui modelli di deployment più comuni e sui potenziali effetti del problema in tali ambienti.

**Identificatori delle vulnerabilità:** [CAN-2003-0350](http://www.cve.mitre.org/cgi-bin/cvename.cgi?name=can-2003-0350)

**Versioni verificate:**

Microsoft ha eseguito test in Windows Me, Windows NT Server 4.0, Windows NT Server, Terminal Server Edition, Windows 2000, Windows XP e Windows Server 2003 per verificare se tali sistemi sono interessati da questa vulnerabilità. Le versioni precedenti non sono più supportate e potrebbero essere o meno interessate da questo problema.

Domande frequenti
-----------------

<span></span>
**Qual è la portata o l'impatto di questa vulnerabilità?**
Si tratta di una vulnerabilità che consente l'[acquisizione di privilegi più elevati](http://www.microsoft.com/technet/security/bulletin/glossary.asp). Sfruttando questa vulnerabilità, un utente malintenzionato può ottenere privilegi a cui non ha diritto. In questo caso, l'autore dell'attacco può ottenere privilegi amministrativi completi, che gli consentono di eseguire qualsiasi azione sul sistema, come aggiungere, eliminare o modificare i dati contenuti, creare o eliminare account utente e aggiungere account al gruppo degli amministratori locali. Tuttavia, per sfruttare la vulnerabilità l'utente malintenzionato deve disporre delle credenziali necessarie per accedere al computer in modo interattivo. In base alle procedure consigliate, agli utenti senza privilegi non deve essere consentito l'accesso interattivo ai server di importanza critica per l'azienda. Se tali procedure vengono rispettate, la presenza di questa vulnerabilità non comporta alcun rischio per i server. I sistemi maggiormente esposti al rischio sono invece le workstation e i server terminal.

**Quali sono le cause di questa vulnerabilità?**
Questa vulnerabilità è dovuta al fatto che, servendosi di Utility Manager e di un messaggio di Windows appositamente predisposto, un utente senza privilegi ha la possibilità di causare l'esecuzione di codice da parte di un processo del desktop interattivo con privilegi più elevati.

**Cosa sono le utilità di Accesso facilitato?**
Microsoft si sente in dovere di sviluppare tecnologie che possano essere accessibili e utilizzabili da tutti, incluse le persone con problemi particolari. Tutti i prodotti Microsoft sono pertanto progettati in modo da includere funzionalità e utilità che consentano l'utilizzo delle varie caratteristiche anche agli utenti con problemi particolari. Tali programmi sono denominati utilità di Accesso facilitato. Windows 2000 contiene numerose utilità e tecnologie che facilitano l'accesso alle varie funzioni del prodotto. L'elenco dettagliato di tali utilità è disponibile all'indirizzo:
<http://www.microsoft.com/enable/products/windows2000/features.aspx>

**Dove sono documentate le opzioni di Accesso facilitato disponibili nei prodotti Microsoft?**
Ulteriori informazioni sulle opzioni di accesso facilitato all'interno dei prodotti Microsoft sono disponibili nel sito Web di Microsoft Accessibilità, all'indirizzo:
<http://www.microsoft.com/enable/>

**Che cos'è Utility Manager?**
Utility Manager è un'utilità che consente di verificare lo stato dei programmi di Accesso facilitato, come Microsoft Magnifier, Assistente vocale e Tastiera su schermo, oltre che di avviarli e arrestarli.

**Che cosa si intende con "desktop"?**
Il termine "desktop" si riferisce in genere al desktop di Windows, creato da Internet Explorer e visualizzato durante tutte le sessioni di Windows. Tuttavia, nell'architettura di protezione di Windows il termine "desktop" ha un significato diverso. I desktop vengono utilizzati per incapsulare in Windows le finestre e gli oggetti correlati, in modo da garantire che l'esecuzione di ogni processo venga correttamente limitata alle sole attività autorizzate. Per illustrare più chiaramente che cosa sono e come funzionano i desktop, è opportuno iniziare da un livello di astrazione superiore a quello del desktop stesso, ossia la windowstation.

**Che cos'è una windowstation?**
Una windowstation è un contenitore che comprende Appunti, alcune informazioni globali e uno o più desktop. La windowstation interattiva assegnata alla sessione di accesso di un utente interattivo comprende anche la tastiera, il mouse e lo schermo. È pertanto visibile all'utente, dal quale può ricevere input. Tutte le altre windowstation non sono invece interattive, ossia non possono essere visualizzate né ricevere input dall'utente. Ogni processo può essere associato a un solo desktop alla volta.

**Che cos'è un desktop interattivo?**
Un desktop è un oggetto contenitore all'interno di una windowstation. Ogni windowstation può contenere più desktop. Il desktop dispone di una superficie di visualizzazione logica e contiene finestre, menu e hook. Solo i desktop della windowstation interattiva possono essere visibili e ricevere input dall'utente e nella windowstation interattiva può essere attivo un solo desktop alla volta. Quest'ultimo, che viene chiamato desktop interattivo o desktop di input, è quello correntemente visualizzato e che riceve l'input dell'utente.

**Che cosa sono i messaggi di Windows?**
I processi in esecuzione all'interno di Windows interagiscono con il sistema e con gli altri processi mediante [messaggi](http://msdn.microsoft.com/library/default.asp?url=/library/en-us/winui/winui/windowsuserinterface/windowing/messagesandmessagequeues/aboutmessagesandmessagequeues.asp). Ad esempio, ogni volta che l'utente preme un tasto, sposta il mouse o fa clic su un controllo, come una barra di scorrimento, Windows genera un messaggio per segnalare al programma che si è verificato un evento utente e gli invia le informazioni relative. Analogamente, un programma può generare messaggi per consentire la comunicazione fra le varie finestre controllate e l'esecuzione di attività da una finestra all'altra.

**Qual è il difetto nella modalità con cui Utility Manager di Windows 2000 gestisce i messaggi di Windows?**
Il difetto risiede nella modalità con cui Utility Manager gestisce i messaggi durante la visualizzazione delle funzioni di Accesso facilitato disponibili. Utility Manager non convalida infatti correttamente i messaggi ricevuti da Windows. Se Utility Manager è in esecuzione nel sistema, un altro processo in esecuzione nello stesso sistema può inviare un messaggio appositamente predisposto al processo di Utility Manager nel desktop interattivo. Il primo processo può impostare l'indirizzo della funzione di callback in modo che il secondo processo esegua la funzione di callback specificata dal primo.

**Perché questo costituisce una vulnerabilità a livello di sicurezza?**
In pratica, un altro processo del desktop interattivo può sfruttare il bug presente in Utility Manager per indurlo a svolgere operazioni per suo conto. Se il secondo processo dispone di privilegi più elevati, il primo ha la possibilità di avvalersene.

**Come potrebbe essere utilizzata questa vulnerabilità da un utente malintenzionato?**
Sfruttando questa vulnerabilità, un utente malintenzionato può innanzitutto avviare Utility Manager, quindi creare ed eseguire un processo in grado di inviare richieste a Utility Manager. Nelle configurazioni predefinite di Windows 2000, Utility Manager è installato ma non in esecuzione. In questo caso, lo sfruttamento della vulnerabilità consentirebbe all'autore dell'attacco di assumere il controllo completo del sistema.

**Quali capacità sono necessarie per sfruttare questa vulnerabilità?**
Per poter sfruttare questa vulnerabilità, un utente malintenzionato deve riuscire ad accedere al sistema, avviare Utility Manager, quindi caricare ed eseguire un programma non autorizzato, in grado di inviare un messaggio a Utility Manager e specificare la funzione di callback che dovrà eseguire l'operazione desiderata.

**Quali versioni di Utility Manager sono vulnerabili a questo tipo di attacco?**
Questa vulnerabilità è presente solo nella versione di Utility Manager inclusa in Windows 2000. Windows NT Server 4.0, Windows XP e Windows Server 2003 non sono invece interessati.

**Quali sono i sistemi maggiormente esposti ai rischi derivanti da questa vulnerabilità?**
I sistemi maggiormente a rischio sono le workstation e i server terminal. I server sono a rischio solo se gli utenti senza privilegi hanno la possibilità di eseguire l'accesso ed eseguire programmi, ma le procedure consigliate raccomandano di evitare l'impostazione di questo tipo di autorizzazioni.

**La vulnerabilità può essere sfruttata da Internet?**
No. L'autore dell'attacco deve avere la possibilità di accedere interattivamente al sistema da attaccare. In modalità remota non è in alcun modo possibile caricare ed eseguire programmi nel desktop interattivo.

**Quali sono gli scopi della patch?**
La patch risolve la vulnerabilità modificando la modalità con cui Utility Manager gestisce i messaggi di Windows, affinché vengano convalidati correttamente, e impedendo la chiamata delle funzioni di callback non registrate.

Disponibilità della patch
-------------------------

<span></span>
**Posizioni per il download di questa patch**

-   Microsoft Windows 2000 Service Pack 3:

    [http://microsoft.com/downloads/details.aspx?FamilyId=D415A4AC-E13A-4E8A-BE25-85E7DF686F61&displaylang=en](http://microsoft.com/downloads/details.aspx?familyid=d415a4ac-e13a-4e8a-be25-85e7df686f61&displaylang=en)

#### Ulteriori informazioni sulla patch

**Piattaforme per l'installazione:**

È possibile installare la patch per Windows 2000 nei sistemi che eseguono Windows 2000 [Service Pack 3](http://www.microsoft.com/windows2000/downloads/servicepacks/sp3/default.asp). La correzione di questo problema è inoltre inclusa in Windows 2000 [Service Pack 4](http://www.microsoft.com/windows2000/downloads/servicepacks/sp4/default.asp).

**Disponibilità nei service pack futuri:**

La correzione di questo problema è inclusa in Windows 2000 [Service Pack 4](http://www.microsoft.com/windows2000/downloads/servicepacks/sp4/default.asp).

**Necessario riavvio:** si

**Possibilità di disinstallare la patch:** si

**Patch preesistenti:** nessuna

Verifica dell'installazione della patch:

-   Windows 2000:

    Per assicurarsi che la patch sia stata installata nel computer, verificare la presenza della seguente chiave del Registro di sistema:

    HKEY\_LOCAL\_MACHINE\\SOFTWARE\\Microsoft\\Updates\\Windows 2000\\SP4\\Q822679

    Per controllare i singoli file, utilizzare le informazioni di data/ora e di versione disponibili nella seguente chiave del Registro di sistema:

    HKEY\_LOCAL\_MACHINE\\SOFTWARE\\Microsoft\\Updates\\Windows 2000\\SP4\\Q822679\\Filelist

**Avvertenze:**

Nessuna

**Localizzazione:**

Le versioni localizzate di questa patch sono disponibili nelle posizioni indicate nella sezione "Disponibilità della patch".

**Download di altre patch di protezione:**

Sono disponibili patch per altri problemi di protezione nei seguenti siti:

-   Le patch di protezione sono disponibili nel [Microsoft Download Center](http://www.microsoft.com/downloads/search.aspx?displaylang=it) ed è possibile individuarle in modo semplice eseguendo una ricerca con la parola chiave "security\_patch".
-   Le patch per i sistemi consumer sono disponibili nel sito Web [Windows Update](http://v4.windowsupdate.microsoft.com/it/default.asp).

#### Ulteriori informazioni:

**Ringraziamenti**

Microsoft [ringrazia](http://www.microsoft.com/technet/security/bulletin/policy.asp) Chris Paget di [Next Generation Security Software Ltd](http://www.nextgenss.com/) per averci segnalato il problema e aver collaborato con noi al fine di proteggere i sistemi dei clienti.

**Supporto tecnico**:

-   Il problema è descritto in dettaglio nell'articolo [822679](http://support.microsoft.com/default.aspx?scid=kb;it;822679) della Microsoft Knowledge Base. Gli articoli della Microsoft Knowledge Base sono disponibili nel sito Web [Microsoft Online Support](http://search.support.microsoft.com/kb/c.asp?sd=so&ln=it).
-   Per usufruire dei servizi di supporto tecnico, visitare il sito [Microsoft Product Support Services](http://support.microsoft.com/default.aspx?scid=fh;it;cntact). Le chiamate al supporto tecnico relative alle patch di protezione sono gratuite.

**Fonti di informazioni sulla sicurezza**: nella sezione dedicata alla sicurezza del sito Web Microsoft TechNet sono disponibili ulteriori informazioni sulla protezione e la sicurezza dei prodotti Microsoft.

**Dichiarazione di non responsabilità**:

Le informazioni disponibili nella Microsoft Knowledge Base sono fornite "come sono" senza garanzie di alcun tipo. Conseguentemente, Microsoft non rilascia alcuna garanzia, esplicita o implicita, inclusa la garanzia di commerciabilità e di idoneità per uno scopo specifico. Microsoft o i suoi fornitori non saranno, in alcun caso, responsabili per danni di qualsiasi tipo, inclusi i danni diretti, indiretti, incidentali, consequenziali, la perdita di profitti, e i danni punitivi o speciali, anche se Microsoft o i suoi fornitori siano stati informati della possibilità del verificarsi di tali danni. Alcuni stati non consentono l'esclusione o la limitazione di responsabilità per danni diretti o indiretti e, dunque, la sopracitata limitazione potrebbe non essere applicabile.

**Versioni**:

-   V1.0 (09.07.03): pubblicazione del bollettino.

*Built at 2014-04-18T01:50:00Z-07:00*
