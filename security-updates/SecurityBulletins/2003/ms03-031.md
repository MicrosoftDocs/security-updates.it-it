---
TOCTitle: 'MS03-031'
Title: 'Bollettino Microsoft sulla sicurezza MS03-031 - Importante'
ms:assetid: 'ms03-031'
ms:contentKeyID: 61239908
ms:mtpsurl: 'https://technet.microsoft.com/it-IT/library/ms03-031(v=Security.10)'
author: SharonSears
ms.author: SharonSears
---

Security Bulletin

Bollettino Microsoft sulla sicurezza MS03-031 - Importante
==========================================================

Patch cumulativa per Microsoft SQL Server (815495)
--------------------------------------------------

Data di pubblicazione: mercoledì 23 luglio 2003 | Aggiornamento: giovedì 18 settembre 2003

**Data di pubblicazione originale: 23 luglio 2003**
**Rivisto: 24 luglio 2003**

#### Riepilogo

**Destinatari**: amministratori di sistema che utilizzano Microsoft SQL Server 7.0, SQL Server 2000, Microsoft Data Engine (MSDE) 1.0, Microsoft SQL Server 2000 Desktop Engine (MSDE 2000) e SQL Server 2000 Desktop Engine (Windows).

**Effetti della vulnerabilità**: esecuzione di codice non autorizzato

**Livello di gravità**: importante

**Raccomandazioni**: è si consiglia agli amministratori di sistema di applicare la patch ai sistemi interessati.

**Software interessati**:

-   Microsoft SQL Server 7.0
-   Microsoft Data Engine (MSDE) 1.0
-   Microsoft SQL Server 2000
-   Microsoft SQL Server 2000 Desktop Engine (MSDE 2000)
-   Microsoft SQL Server 2000 Desktop Engine (Windows)

**Bollettino per gli utenti finali**: una versione per gli utenti finali di questo bollettino è disponibile all'indirizzo:
<http://www.microsoft.com/italy/security/security_bulletins/ms03-031.asp>

### Informazioni generali

Dettagli tecnici
----------------

<span></span>
**Descrizione tecnica:**

Questa patch cumulativa include le funzionalità di tutte le patch rilasciate per SQL Server 7.0, SQL Server 2000, Microsoft Data Engine (MSDE) 1.0 e Microsoft SQL Server Desktop Engine (MSDE 2000), oltre a eliminare tre nuove vulnerabilità scoperte di recente.

-   **Controllo della named pipe** [CAN-2003-0230](http://www.cve.mitre.org/cgi-bin/cvename.cgi?name=can-2003-0230)

    Dopo l'avvio del sistema, SQL Server crea una specifica named pipe e rimane in attesa delle connessioni in ingresso al server. Una named pipe è un canale monodirezionale o bidirezionale con uno specifico nome per la comunicazione tra un pipe server e uno o più pipe client. La named pipe di SQL Server viene controllata per identificare i tentativi di connessione che possono accedere a SQL Server ed eseguire query sui dati memorizzati nel server.

    Nel metodo di controllo per la named pipe è presente una vulnerabilità che può consentire a un utente non autorizzato connesso in locale al sistema SQL Server di assumere il controllo della named pipe durante l'accesso con autenticazione di un altro client. In tal modo, l'autore dell'attacco può assumere il controllo della named pipe allo stesso livello di privilegi dell'utente che ha eseguito la connessione. Se l'utente che si connette in remoto dispone di privilegi di accesso più elevati rispetto all'autore dell'attacco, quest'ultimo può assumere tali privilegi grazie alla compromissione della named pipe.

-   **Negazione del servizio named pipe** [CAN-2003-0231](http://www.cve.mitre.org/cgi-bin/cvename.cgi?name=can-2003-0231)

    Nello stesso scenario basato su named pipe descritto in precedenza, per un utente non autenticato con accesso locale alla rete Intranet è possibile inviare un pacchetto di grandi dimensioni a una specifica named pipe su cui SQL Server è in attesa, provocando il blocco del sistema.

    Benché non consenta all'autore dell'attacco di eseguire codice non autorizzato o di acquisire privilegi più elevati, questa vulnerabilità rende possibile sferrare un attacco di negazione del servizio, che richiede il riavvio del server per il ripristino del normale funzionamento.

-   **Sovraccarico del buffer di SQL Server** [CAN-2003-0232](http://www.cve.mitre.org/cgi-bin/cvename.cgi?name=can-2003-0232)

    In una specifica funzione di Windows è presente una vulnerabilità che può consentire a un utente non autenticato, con accesso diretto per la connessione a SQL Server, di creare un pacchetto opportunamente predisposto che, quando viene inviato alla porta LPC su cui il sistema è in attesa, può provocare un sovraccarico del buffer. Se l'attacco riesce, un utente con privilegi limitati può riuscire ad acquisire privilegi più elevati sul sistema, fino al livello dell'account del servizio SQL Server, oppure eseguire codice arbitrario.

**Fattori attenuanti:**

**Controllo della named pipe:**

-   Per sfruttare la vulnerabilità, l'autore dell'attacco deve essere un utente autenticato con accesso locale al sistema.
-   Questa vulnerabilità non consente in alcun modo di ottenere il controllo della named pipe in remoto.

**Negazione del servizio named pipe:**

-   Benché non sia necessario disporre di autenticazione, per sfruttare questa vulnerabilità l'autore dell'attacco deve essere in grado di accedere alla rete Intranet locale.
-   Si tratta di una negazione del servizio soltanto a livello locale.
-   Il riavvio del servizio SQL consente di ripristinare il normale funzionamento
-   Questa vulnerabilità non consente in alcun modo di ottenere accesso al sistema o alle informazioni contenute nel database.

**Sovraccarico del buffer di SQL Server:**

-   Per sfruttare la vulnerabilità, l'autore dell'attacco deve essere un utente autenticato con accesso locale al sistema.
-   Questa vulnerabilità non può essere sfruttata in remoto

**Livello di gravità**:

|                                           | SQL 7.0    | MSDE 1.0   | SQL 2000   | MSDE 2000  | MSDE (Windows) | Livello di gravità aggregato per tutte le vulnerabilità |
|-------------------------------------------|------------|------------|------------|------------|----------------|---------------------------------------------------------|
| **Controllo della named pipe**            | Importante | Importante | Importante | Importante | Importante     | Importante                                              |
| **Negazione del servizio named pipe**     | Importante | Importante | Importante | Importante | Importante     | Importante                                              |
| **Sovraccarico del buffer di SQL Server** | Importante | Importante | Importante | Importante | Importante     | Importante                                              |

La [classificazione](http://technet.microsoft.com/security/bulletin/rating) della gravità di cui alla tabella precedente si basa sui tipi di sistemi interessati dalla vulnerabilità, sui modelli di deployment più comuni e sui potenziali effetti del problema in tali ambienti.

**Riferimento alla vulnerabilità indicata**

-   Controllo della named pipe [**CAN-2003-0230**](http://www.cve.mitre.org/cgi-bin/cvename.cgi?name=can-2003-0230)
-   Negazione del servizio named pipe [**CAN-2003-0231**](http://www.cve.mitre.org/cgi-bin/cvename.cgi?name=can-2003-0231)
-   Sovraccarico del buffer di SQL Server [**CAN-2003-0232**](http://www.cve.mitre.org/cgi-bin/cvename.cgi?name=can-2003-0232)

    **Versioni verificate:**

    Microsoft ha eseguito test in SQL Server 7.0, MSDE 1.0, SQL Server 2000 SP3, SP3a e MSDE 2000 SP3 per verificare se tali sistemi sono interessati da queste vulnerabilità. Le versioni precedenti non sono più supportate e potrebbero essere o meno interessate dal problema.

Domande frequenti
-----------------

<span></span>
**Quali sono le vulnerabilità eliminate dalla patch?**
L'applicazione della patch cumulativa risolve tutte le vulnerabilità identificate in precedenza in SQL Server, oltre a eliminare tre nuove vulnerabilità:

-   Una vulnerabilità che può consentire a un utente autenticato con accesso fisico a SQL Server di acquisire privilegi più elevati sul sistema.
-   Una vulnerabilità che può consentire di sferrare un attacco di negazione del servizio contro il sistema.
-   Una vulnerabilità che può consentire a un utente autenticato con accesso fisico al sistema di eseguire un programma o acquisire privilegi più elevati, fino a quelli dell'account del servizio SQL.

**Si tratta di una patch cumulativa?**
Questa patch sostituisce tutte le patch di protezione rilasciate in precedenza per i motori di database SQL Server 7.0 e SQL Server 2000. L'applicazione della patch, tuttavia, non è sufficiente per garantire la sicurezza di SQL Server:

-   Una delle correzioni per la protezione di SQL Server 2000, descritta nel bollettino Microsoft sulla sicurezza MS02-035, richiede che vengano apportate modifiche tramite uno strumento invece che mediante una patch. È necessario eseguire lo strumento una sola volta, pertanto se è già stato eseguito non sono necessari ulteriori interventi. L'installazione della patch, tuttavia, non implica l'esecuzione dello strumento.
-   La patch non include correzioni per le vulnerabilità di protezione relative alle tecnologie MDAC (Microsoft Data Access Components) o OLAP (Online Analytic Processing) per SQL Server. Le patch per queste vulnerabilità (elencate di seguito nella sezione Avvertenze) devono essere applicate separatamente.

**Nella sezione relativa al software interessato dalle vulnerabilità è riportato anche Microsoft Desktop Engine (MSDE). Che cos'è MSDE?**
Microsoft Desktop Engine (MSDE) è un motore di database basato sulle tecnologie di SQL Server e integrato in numerosi prodotti Microsoft, inclusi Microsoft Visual Studio e Microsoft Office Developer Edition. Le versioni di MSDE e di SQL Server sono direttamente collegate. MSDE 1.0 è basato su SQL Server 7.0, mentre MSDE 2000 è basato su SQL Server 2000.

**In quali versioni di Windows è incluso MSDE?**
MSDE (Microsoft Desktop Engine) è incluso in Windows Server 2003, in modo da assicurare il supporto per UDDI (Universal Description, Discovery, and Integration), ed è denominato SQL Server 2000 Desktop Engine (Windows). MSDE non è incluso in alcuna altra versione di Windows.

**SQL Server 2000 Desktop Engine (Windows) è installato per impostazione predefinita in Windows Server 2003?**
No. Viene installato solo nelle installazioni di Windows Server 2003 configurate per supportare UDDI.

**Che cos'è UDDI?**
UDDI (Universal Description, Discovery, and Integration) è un registro basato su XML utilizzato da aziende di tutto il mondo per la comunicazione via Internet. Rappresenta lo standard più evoluto per l'ottimizzazione delle transazioni online, per consentire la reciproca individuazione delle organizzazioni sul Web e assicurare l'interoperabilità dei sistemi e-commerce.

**La patch è disponibile in Windows Update per le piattaforme supportate diverse da Windows Server 2003?**
No. SQL Server 2000 Desktop Engine (Windows) non è incluso in alcuna versione di Microsoft Windows diversa da Windows Server 2003. L'aggiornamento è pertanto disponibile in Windows Update solo per le installazioni di Windows Server 2003 configurate per supportare UDDI.

**Come è possibile stabilire se MSDE o SQL Server 2000 sono installati nel sistema?**
Fare clic su "Start", scegliere "Cerca", quindi cercare nel sistema locale il file "sqlservr.exe". Se il file è presente, MSDE o SQL Server sono installati.

**La patch per SQL Server 2000 è disponibile solo per l'installazione su SP3a. Come è necessario procedere se si utilizza SP2 o una versione precedente?**
Dato che i service pack di SQL Server sono cumulativi, SP3a include tutti gli aggiornamenti resi disponibili in precedenza in Service Pack 1 (SP1), Service Pack 2 (SP2) e Service Pack 3 (SP3). SP3a può essere applicato a un'installazione originale o a una in cui è già installato SP1, SP2 o SP3. Le versioni precedenti dei service pack non sono più supportate. Le informazioni sulla disponibilità del supporto sono disponibili all'indirizzo {Arvind is getting this info as approved by LCA right now}

**Se nel sistema è già installato SP3, è necessario eseguire l'aggiornamento a SP3a?**
Se è già installato SP3, non è necessario applicare SP3a. SP3a è destinato solo agli utenti di SQL Server che non hanno applicato alcuna versione di SP3. È comunque preferibile utilizzare SP3a piuttosto che SP3. Ulteriori informazioni su SP3a sono disponibili all'indirizzo<http://www.microsoft.com/sql/downloads/2000/sp3.asp>.

**La patch include altri aggiornamenti?**
Sì. La patch include una modifica di funzionamento per l'impostazione della password dell'account di amministratore di sistema. Dopo l'applicazione della patch, se un utente lascia deliberatamente vuota la password dell'account di amministratore di sistema, verrà visualizzato un avviso di protezione. Inoltre, se il protocollo per le named pipe è stato disattivato prima dell'applicazione della patch, verranno apportate le tre modifiche che seguono:

-   Console.exe non sarà in grado di connettersi a SQL Server
-   Tutti i processi Agente SQL Server che richiedono l'installazione di nastri avranno esito negativo.
-   I backup su named pipe avranno esito negativo prima della connessione alla named pipe.

L'articolo [818806](http://support.microsoft.com/?kbid=818806)della Microsoft Knowledge Base contiene informazioni più dettagliate su questa modifica.

**Controllo della named pipe:**

**Qual è la portata o l'impatto di questa vulnerabilità?**
Si tratta di una vulnerabilità che consente l'[acquisizione di privilegi più elevati](http://www.microsoft.com/technet/treeview/default.asp?%3c/b%3e%3cbr%3eurl=/technet/security/bulletin/glossary.asp). In tal modo, l'autore dell'attacco può ottenere il controllo della named pipe allo stesso livello di privilegi dell'utente che ha eseguito la connessione. Se l'utente che si connette in remoto dispone di privilegi di accesso più elevati rispetto all'autore dell'attacco, quest'ultimo può assumere tali privilegi grazie alla compromissione della named pipe. Per sfruttare la vulnerabilità, l'autore dell'attacco deve essere connesso in locale al sistema SQL Server al momento del tentativo di connessione alla named pipe.

**Quali sono le cause di questa vulnerabilità?**
La vulnerabilità è dovuta a un bug nel metodo di controllo utilizzato da SQL Server quando un client stabilisce una connessione con autenticazione tramite una named pipe. Questo bug può consentire all'autore dell'attacco di ottenere il controllo della named pipe e di acquisire lo stesso livello di accesso dell'utente autenticato.

**Che cos'è una named pipe?**
Una [pipe](http://msdn.microsoft.com/library/default.asp?%3c/b%3e%3cbr%3eurl=/library/en-us/ipc/base/named_pipe_operations.asp) è un'area di memoria condivisa da due o più processi, in modo da consentire loro di comunicare. Quando il processo A intende comunicare con il processo B, trasferisce i dati nella memoria condivisa e imposta un flag semaforo per richiedere al processo B di leggerli. Esistono due tipi di pipe:

-   Pipe anonime, che consentono la comunicazione unidirezionale da un processo principale a un processo secondario. Queste pipe possono essere create solo in locale.
-   Named pipe, che consentono una comunicazione bidirezionale tra diversi processi. I processi possono risiedere in sistemi differenti.

**Qual è il problema nelle modalità di convalida delle named pipe da parte di SQL Server?**
All'avvio, SQL Server crea una named pipe su cui resta in attesa. Qualsiasi utente può connettersi alla named pipe ed è il server a determinare quali tentativi di connessione potranno avere esito positivo.

**A quali attacchi viene esposto il sistema a causa di questa vulnerabilità?**
Se riesce a sfruttare la vulnerabilità, l'autore dell'attacco può accedere a informazioni e dati con lo stesso livello di privilegi dell'utente autenticato connesso tramite la named pipe. Se l'utente dispone di privilegi amministrativi, anche l'autore dell'attacco acquisirà privilegi amministrativi sul database.

**In quale modo un hacker può sfruttare questa vulnerabilità?**
Dopo essersi connesso a SQL Server, l'autore dell'attacco (un utente con privilegi limitati) può tentare di sfruttare la vulnerabilità creando la stessa named pipe utilizzata da SQL Server.
In seguito, quando un client si connette a SQL Server tramite la named pipe utilizzando l'autenticazione di Windows, l'autore dell'attacco può assumere il controllo della named pipe e acquisire lo stesso livello di privilegi sul database dell'utente che ha eseguito la connessione.

**Esistono limitazioni per questo tipo di attacco?**
Sì. Per sfruttare la vulnerabilità, l'autore dell'attacco deve essere in grado di connettersi [
url=/technet/security/bulletin/glossary.asp&gt;in modo interattivo](http://www.microsoft.com/technet/treeview/default.asp?%3c/b) al sistema SQL Server.

**Quali sono gli scopi della patch?**
La patch risolve la vulnerabilità limitando la creazione di named pipe al solo processo SQL Server.

**Negazione del servizio named pipe:**

**Qual è la portata o l'impatto di questa vulnerabilità?**
Si tratta di una vulnerabilità di [negazione del servizio](http://www.microsoft.com/technet/treeview/default.asp?%3c/b%3e%3cbr%3eurl=/technet/security/bulletin/glossary.asp) che può provocare il blocco di SQL Server.
Per sfruttare la vulnerabilità, l'autore dell'attacco deve poter accedere alla rete Intranet locale, benché non sia necessario disporre di autenticazione per il dominio.
Non è possibile sfruttare la vulnerabilità per acquisire il controllo del sistema o accedere a informazioni sul server. Il riavvio del servizio SQL consente di ripristinare il normale funzionamento.

**Quali sono le cause di questa vulnerabilità?**
La vulnerabilità è dovuta a un bug nelle modalità con cui SQL interpreta un codice restituito da una specifica operazione su named pipe. Quando vengono ricevuti più dati del previsto, il codice valido restituito viene interpretato come un errore, provocando il blocco di SQL.

**A quali attacchi viene esposto il sistema a causa di questa vulnerabilità?**
Se riesce a sfruttare la vulnerabilità, l'autore dell'attacco può interrompere il normale funzionamento di SQL Server, provocandone il blocco. Il problema è temporaneo e può essere corretto riavviando il servizio SQL.

**In quale modo un hacker può sfruttare questa vulnerabilità?**
Disponendo di accesso alla rete Intranet locale, l'autore dell'attacco può sfruttare la vulnerabilità predisponendo un pacchetto di grandi dimensioni e inviandolo alla named pipe su cui SQL Server è in attesa. In questo modo è possibile provocare il blocco del server, rendendo necessario il riavvio per il ripristino del normale funzionamento.

**Perché è necessario accedere alla rete Intranet locale per sfruttare la vulnerabilità?**
Per l'autore dell'attacco è necessario accedere a un dominio di tipo trusted per il dominio di SQL Server, aprire una named pipe verso uno specifico sistema SQL Server, creare una connessione, quindi inviare il pacchetto opportunamente predisposto tramite la connessione stabilita.

**Quali sono gli scopi della patch?**
La patch limita la quantità di dati letti da SQL Server alla dimensione definita per il buffer.

**Sovraccarico del buffer di SQL Server:**

**Qual è la portata o l'impatto di questa vulnerabilità?**
Si tratta di una vulnerabilità di [sovraccarico del buffer](http://www.microsoft.com/technet/treeview/default.asp?%3c/b%3e%3cbr%3eurl=/technet/security/bulletin/glossary.asp). Se riesce a sfruttare la vulnerabilità, l'autore dell'attacco può provocare il blocco del sistema o l'esecuzione di codice arbitrario con gli stessi privilegi dell'account del servizio SQL. La possibilità di eseguire codice con privilegi di account di servizio può consentire all'autore dell'attacco di ottenere il completo controllo sul database e i dati che contiene.
La vulnerabilità può essere sfruttata solo se si dispone di credenziali valide per connettersi in modo interattivo al computer.

**Quali sono le cause di questa vulnerabilità?**
La vulnerabilità è dovuta a un bug nelle modalità utilizzate da SQL Server per la convalida delle richieste LPC inviate alla porta su cui è in attesa.
Poiché è possibile utilizzare il servizio LPC solo sul computer locale, la vulnerabilità non può essere sfruttata in remoto, ma solo su computer a cui è possibile connettersi in modo interattivo. In genere le workstation e i server terminal sono i sistemi maggiormente esposti al rischio di attacco, perché, in base alle normali procedure di protezione, agli utenti comuni non è consentito connettersi in modo interattivo ai server di importanza critica.

**Che cos'è LPC?**
LPC (Local Procedure Call) è un servizio per il passaggio di messaggi fornito da Windows NT 4.0, Windows 2000 e Windows Server 2003 che garantisce la comunicazione tra thread e processi. Ogni volta che per un processo client è necessario richiedere servizi a un processo server, occorre un metodo per la comunicazione tra i due processi. In altre parole, è necessario un metodo che consenta al processo client di inviare richieste al server, a quest'ultimo di inviare le risposte al client e a entrambi i sistemi di conoscere il reciproco stato. Quando i processi client e server risiedono su computer differenti, viene utilizzato RPC (Remote Procedure Call). Quando risiedono sullo stesso computer, può essere utilizzato LPC.
Il vantaggio offerto dall'utilizzo di LPC è la velocità. Poiché i processi risiedono sullo stesso computer, è possibile ottenere un livello superiore di efficienza per rendere più rapide le comunicazioni. Utilizzando LPC, ad esempio, i due processi possono comunicare tramite un segmento di memoria condiviso. Invece di scambiare messaggi, ogni processo colloca un messaggio nel segmento condiviso e invia un segnale all'altro, che quindi legge il messaggio dal segmento condiviso.

**Che cosa sono le porte LPC?**
Ogni LPC dispone di un insieme di canali di comunicazione definiti porte LPC. Ogni porta è destinata a un solo tipo di comunicazione: una LPC utilizza sempre una porta per consentire a un client di inviare messaggi al server, un'altra per consentire al server di inviare messaggi a ciascun client, oltre ad altre porte, ad esempio per il coordinamento delle richieste dei thread all'interno di un processo.

**Qual è il problema nelle modalità di convalida delle richieste LPC da parte di SQL Server?**
SQL Server non convalida in modo corretto particolari tipi di richieste inviate alla porta LPC su cui è in attesa. Di conseguenza, è possibile inviare alla porta LPC un pacchetto opportunamente predisposto e provocare un sovraccarico del buffer.

**A quali attacchi viene esposto il sistema a causa di questa vulnerabilità?**
Se riesce a sfruttare la vulnerabilità, l'autore dell'attacco può provocare l'esecuzione di codice nel sistema con i privilegi dell'account del servizio SQL.
La possibilità di eseguire codice con privilegi di account di servizio può consentire all'autore dell'attacco di ottenere il completo controllo sul database e i dati che contiene.

**In quale modo un hacker può sfruttare questa vulnerabilità?**
Se dispone dei privilegi necessari per connettersi in modo interattivo al sistema SQL Server, l'autore dell'attacco può sfruttare la vulnerabilità creando un pacchetto di grandi dimensioni che, quando viene inviato alla porta su cui il sistema è in attesa, può provocare un sovraccarico del buffer.

**Quali sono gli scopi della patch?**
La patch limita la quantità di dati letti da SQL Server alla dimensione definita per il buffer.

Disponibilità della patch
-------------------------

<span></span>
**Posizioni per il download di questa patch**

-   [Microsoft SQL Server 7.0](http://microsoft.com/downloads/details.aspx?familyid=fe5b0892-a5c9-44c2-9b42-0d291e9c1636&displaylang=en)
-   [Microsoft SQL 2000 32-bit Edition](http://microsoft.com/downloads/details.aspx?familyid=9814ae9d-bd44-40c5-add3-b8c99618e68d&displaylang=en)
-   [Microsoft SQL 2000 64-bit Edition](http://microsoft.com/downloads/details.aspx?familyid=72336508-057a-4e86-8f2e-cb1bd3a6a44b&displaylang=en)

#### Ulteriori informazioni sulla patch

Piattaforma per l'installazione:

-   La patch per SQL Server 7.0 può essere installata nei sistemi sui quali è già stato applicato SQL Server 7.0 [Service Pack 4](http://www.microsoft.com/sql/downloads/sp4.asp), oltre che nei sistemi in cui è installato MSDE 1.0.
-   La patch per SQL Server 2000 può essere installata nei sistemi sui quali è già stato applicato Service Pack 3 o [Service Pack 3a](http://www.microsoft.com/sql/downloads/2000/sp3.asp), oltre che nei sistemi in cui è installato MSDE 2000.
-   Per gli utenti di Windows Server 2003, la patch per SQL Server Desktop Engine è disponibile in [Windows Update](http://v4.windowsupdate.microsoft.com/en/default.asp).

**Disponibilità nei service pack futuri:**

La correzione di questo problema verrà inclusa in SQL Server 2000 Service Pack 4 e Windows Server 2003 Service Pack 1.

**Necessario riavvio:** no

**Possibilità di disinstallare la patch:** si
Indicazioni dettagliate sono riportate nell'articolo della Microsoft Knowledge Base disponibile all'indirizzo: <http://support.microsoft.com/default.aspx?scid=kb;en-us;330391>

**Patch preesistenti:**
Questa patch sostituisce la versione della patch per SQL 2000 SP2 fornita con il bollettino Microsoft sulla sicurezza [MS02-061](http://www.microsoft.com/technet/treeview/default.asp?url=/technet/security/bulletin/ms02-061.asp) (a sua volta una patch cumulativa). Gli aggiornamenti descritti nel bollettino MS02-061 sono già inclusi in SQL 2000 SP3 e SP3a.

Verifica dell'installazione della patch:

-   SQL Server 7.0:
    Per assicurarsi che la correzione sia stata installata in modo appropriato, controllare l'indicatore di data/ora dei file elencati nel manifest pubblicato nell'articolo della Microsoft Knowledge Base all'indirizzo <http://support.microsoft.com/support/misc/kblookup.asp?id=815495>
-   SQL Server 2000:
    Per assicurarsi che la correzione sia stata installata in modo appropriato, controllare l'indicatore di data/ora dei file elencati nel manifest pubblicato nell'articolo della Microsoft Knowledge Base all'indirizzo <http://support.microsoft.com/support/misc/kblookup.asp?id=815495>

**Avvertenze**:

-   Il fix incluso in questa patch di sicurezza può far sì che connessioni client non amministrative a un sistema sul quale gira SQL Server 7.0 basato su Windows NT 4.0 Server o su Windows NT 4.0 Server, Terminal Services Edition to fail. L'articolo [823492](http://support.microsoft.com/?kbid=823492) di Microsoft Knowledge Base affronta questo problema in dettaglio fornendo un fix per questo problema specifico.
-   Se state eseguendo Microsoft Windows NT Server 4.0 Server Service Pack 6, dovete applicare l'hotfix descritto in [258437](http://support.microsoft.com/?kbid=258437) prima di applicare questa patch. Q258437 ora è disponibile al pubblico public download. See the Knowledge base article for more information.
-   Questa patch non include le funzionalità dello strumento Killpwd fornito con il bollettino Microsoft sulla sicurezza MS02-035.
-   La patch non sostituisce le patch rese disponibili in precedenza per MDAC o OLAP in SQL Server 2000. Al momento della stesura del presente documento, tali patch comprendono quelle descritte in:
    -   Bollettino Microsoft sulla sicurezza [MS00-092](http://technet.microsoft.com/security/bulletin/ms00-092)
    -   Bollettino Microsoft sulla sicurezza [MS01-041](http://technet.microsoft.com/security/bulletin/ms01-041)
    -   Bollettino Microsoft sulla sicurezza [MS02-030](http://technet.microsoft.com/security/bulletin/ms02-030)
    -   Bollettino Microsoft sulla sicurezza [MS02-040](http://technet.microsoft.com/security/bulletin/ms02-040)
-   Il processo per l'installazione della patch varia leggermente a seconda della specifica configurazione del server. Si consiglia agli amministratori di sistema di consultare il file Readme.txt fornito con la patch per verificare che l'installazione venga eseguita correttamente.

**Localizazzione**

Le versioni localizzate di questa patch sono disponibili nelle posizioni indicate nella sezione "Disponibilità della patch".

**Download di altre patch di protezione:**

Sono disponibili patch per altri problemi di protezione nei seguenti siti:

-   Le patch di protezione sono disponibili nel [Microsoft Download Center](http://www.microsoft.com/downloads/search.aspx?displaylang=it) ed è possibile individuarle in modo semplice eseguendo una ricerca con la parola chiave "security\_patch".
-   Le patch per i sistemi consumer sono disponibili nel sito Web [Windows Update](http://v4.windowsupdate.microsoft.com/it/default.asp).

#### Ulteriori informazioni:

**Ringraziamenti**

Microsoft [ringrazia](http://www.microsoft.com/technet/security/bulletin/policy.asp)[815495](mailto:andreas@atstake.com%3eandreas%20junestam%3c/a%3e%20per%20averci%20segnalato%20i%20problemi%20relativi%20alla%20negazione%20del%20servizio%20named%20pipe%20e%20al%20sovraccarico%20del%20buffer%20di%20sql%20server,%20collaborando%20con%20noi%20al%20fine%20di%20proteggere%20i%20clienti.%20%3cb%3esupporto%20tecnico%3c/b%3e:%20%3cul%3e%09%3cli%3eil%20problema%20è%20descritto%20in%20dettaglio%20nell'articolo%20%3ca%20href=) della Microsoft Knowledge Base. Gli articoli della Microsoft Knowledge Base sono disponibili nel sito Web [Microsoft Online Support](http://search.support.microsoft.com/kb/c.asp?sd=so&ln=it).

**Supporto tecnico**:

-   Il problema è descritto in dettaglio nell'articolo [815495](http://support.microsoft.com/default.aspx?scid=kb;en-us;815495) della Microsoft Knowledge Base. Gli articoli della Microsoft Knowledge Base sono disponibili nel sito Web [Microsoft Online Support](http://search.support.microsoft.com/kb/c.asp?sd=so&ln=it).
-   Per usufruire dei servizi di supporto tecnico, visitare il sito [Microsoft Product Support Services](http://support.microsoft.com/default.aspx?scid=fh;it;cntact). Le chiamate al supporto tecnico relative alle patch di protezione sono gratuite.

**Fonti di informazioni sulla sicurezza**: nella sezione dedicata alla sicurezza del sito Web [Microsoft TechNet](http://www.microsoft.com/italy/technet/sicurezza.asp) sono disponibili ulteriori informazioni sulla protezione e la sicurezza dei prodotti Microsoft.

**Dichiarazione di non responsabilità:**

Le informazioni disponibili nella Microsoft Knowledge Base sono fornite "come sono" senza garanzie di alcun tipo. Conseguentemente, Microsoft non rilascia alcuna garanzia, esplicita o implicita, inclusa la garanzia di commerciabilità e di idoneità per uno scopo specifico. Microsoft o i suoi fornitori non saranno, in alcun caso, responsabili per danni di qualsiasi tipo, inclusi i danni diretti, indiretti, incidentali, consequenziali, la perdita di profitti, e i danni punitivi o speciali, anche se Microsoft o i suoi fornitori siano stati informati della possibilità del verificarsi di tali danni. Alcuni stati non consentono l'esclusione o la limitazione di responsabilità per danni diretti o indiretti e, dunque, la sopracitata limitazione potrebbe non essere applicabile.

**Versioni:**

-   V1.0 (23 luglio 2003): creazione del bollettino.
-   V1.1 (23 luglio 2003): correzione del collegamento per il download della patch per Windows NT 4.
-   V1.2 (23 luglio 2003): aggiornamento dei collegamenti per il download nella sezione "Disponibilità della patch".
-   V2.0 (13 agosto 2003): aggiornamento

*Built at 2014-04-18T01:50:00Z-07:00*
