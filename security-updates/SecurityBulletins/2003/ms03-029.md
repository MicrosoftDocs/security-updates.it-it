---
TOCTitle: 'MS03-029'
Title: 'Bollettino Microsoft sulla sicurezza MS03-029 - Medio'
ms:assetid: 'ms03-029'
ms:contentKeyID: 61239906
ms:mtpsurl: 'https://technet.microsoft.com/it-IT/library/ms03-029(v=Security.10)'
author: SharonSears
ms.author: SharonSears
---

Security Bulletin

Bollettino Microsoft sulla sicurezza MS03-029 - Medio
=====================================================

Un difetto in una funzione di Windows può consentire un attacco di negazione del servizio (823803)
--------------------------------------------------------------------------------------------------

Data di pubblicazione: mercoledì 23 luglio 2003 | Aggiornamento: mercoledì 12 maggio 2004

**Data di pubblicazione originale: 23 luglio 2003**

#### Riepilogo

**Destinatari**: amministratori di sistema che utilizzano Microsoft Windows NT 4.0

**Effetti della vulnerabilità**: negazione del servizio

**Livello di gravità**: moderato

**Raccomandazioni**: è si consiglia agli amministratori che utilizzano Windows NT 4.0 Server di applicare immediatamente la patch.

**Software interessati**:

-   Microsoft Windows NT 4.0 Server
-   Microsoft Windows NT 4.0 Terminal Server Edition

**Software non interessati**:

-   Microsoft Windows 2000
-   Microsoft Windows XP
-   Microsoft Windows Server 2003

**Bollettino per gli utenti finali**: una versione per gli utenti finali di questo bollettino è disponibile all'indirizzo:
<http://www.microsoft.com/italy/security/security_bulletins/ms03-029.asp>

### Informazioni generali

Dettagli tecnici
----------------

<span></span>
**Descrizione tecnica:**

In Windows NT 4.0 Server è presente una vulnerabilità ad attacchi di negazione del servizio dovuta a un bug relativo alla funzione di gestione file. Nel caso le vengano passati parametri di lunghezza eccessiva, la funzione può liberare memoria che non le è stata allocata. Se l'applicazione che invia la richiesta alla funzione non esegue alcuna convalida dell'input dell'utente e consente il passaggio di parametri di lunghezza eccessiva, la funzione può liberare memoria che non le è stata allocata, provocando un errore nell'applicazione che invia la richiesta.

Per impostazione predefinita, la funzione non è accessibile in remoto, tuttavia le applicazioni installate nel sistema operativo che sono disponibili in modalità remota possono fare uso della funzione. Server applicazioni o server Web sono due esempi delle applicazioni in grado di accedere alla funzione. Per impostazione predefinita, Internet Information Server 4.0 (IIS 4.0) non utilizza la funzione interessata dal problema.

**Fattori attenuanti:**

-   Windows NT 4.0 Server in configurazione predefinita non presenta la vulnerabilità agli attacchi di negazione del servizio in modalità remota. Per esporre la vulnerabilità in remoto, è necessario che nel sistema siano installati ulteriori software che utilizzano la funzione di gestione file interessata dal problema.
-   Se l'applicazione che richiama la funzione di gestione file esegue la convalida dell'input dell'utente, non è possibile passare parametri di lunghezza eccessiva alla funzione a cui è dovuta la vulnerabilità.
-   Non è possibile sfruttare la vulnerabilità per provocare l'interruzione del funzionamento di Windows NT 4.0 Server, ma solo dell'applicazione che invia la richiesta.

**Livello di gravità**:

|                                            |          |
|--------------------------------------------|----------|
| **Windows NT 4.0 Server**                  | Moderato |
| **Windows NT 4.0 Terminal Server Edition** | Moderato |

La [classificazione](http://technet.microsoft.com/security/bulletin/rating) della gravità di cui alla tabella precedente si basa sui tipi di sistemi interessati dalla vulnerabilità, sui modelli di deployment più comuni e sui potenziali effetti del problema in tali ambienti.

**Identificatori delle vulnerabilità:** [CAN-2003-0525](http://www.cve.mitre.org/cgi-bin/cvename.cgi?name=can-2003-0525)

**Versioni verificate:**

Microsoft ha eseguito test in Microsoft Windows NT 4.0 Server, Windows 2000, Windows XP e Windows Server 2003 per verificare se tali sistemi sono interessati dalla vulnerabilità in questione. Le versioni precedenti non sono più [supportate](http://support.microsoft.com/directory/discontinue.asp) e potrebbero essere o meno interessate da questo problema.

Domande frequenti
-----------------

<span></span>
**Qual è la portata o l'impatto di questa vulnerabilità?**
Si tratta di una vulnerabilità di [negazione del servizio](http://www.microsoft.com/technet/treeview/default.asp?url=/technet/security/bulletin/glossary.asp), che può essere sfruttata per interrompere il funzionamento di un'applicazione eseguita in Windows NT 4.0 Server. Per impostazione predefinita, non è possibile accedere in remoto al componente interessato dalla vulnerabilità, tuttavia ulteriori software installati sul server possono accedere in remoto alla funzione.

**Quali sono le cause di questa vulnerabilità?**
La vulnerabilità è dovuta a un errore nelle modalità con cui vengono eseguite in Windows NT 4.0 Server determinate operazioni di memoria relative a una funzione di Windows.

**Qual è la funzione di Windows che causa la vulnerabilità?**
La funzione che causa la vulnerabilità è tra le funzioni di gestione file Microsoft, pertanto la vulnerabilità viene esposta soltanto dalle applicazioni che utilizzano queste funzioni.

**Qual è il problema relativo alle modalità di esecuzione delle operazioni di memoria da parte della funzione di gestione file di Windows NT 4.0 Server?**
È presente un bug nelle modalità con cui una funzione di Windows gestisce le operazioni di memoria. Se viene inviata una richiesta particolarmente lunga alla funzione interessata dal problema, il server può erroneamente liberare memoria non effettivamente allocata alla funzione, provocando l'interruzione del funzionamento dell'applicazione che ha inviato la richiesta.

**A quali attacchi viene esposto il sistema a causa di questa vulnerabilità?**
La vulnerabilità può consentire all'autore dell'attacco di provocare l'interruzione del funzionamento di un'applicazione eseguita in Windows NT 4.0 Server. L'applicazione in questione è quella che utilizza la funzione interessata dal problema, consentendo il passaggio di parametri di lunghezza eccessiva all'API.

**Quali tipi di applicazioni possono inviare una richiesta alla funzione che causa la vulnerabilità?**
In genere le richieste alla funzione sono inviate da applicazioni che richiedono informazioni sul file system. Le applicazioni di questo tipo possono includere server Web o server applicazioni. Microsoft Internet Information Server 4.0 (IIS 4.0) non utilizza la funzione, pertanto non può essere utilizzato per sfruttare la vulnerabilità.

**In quale modo un hacker può sfruttare questa vulnerabilità?**
È possibile sfruttare la vulnerabilità inviando una richiesta di lunghezza eccessiva alla funzione interessata dal problema tramite un'altra applicazione. Se l'applicazione che invia la richiesta non esegue alcuna convalida dell'input dell'utente, la funzione può liberare memoria che non le è stata allocata, provocando un errore nell'applicazione che ha inviato la richiesta.

**Quali sono gli scopi della patch?**
La patch elimina la vulnerabilità evitando che venga liberata memoria non allocata da parte del componente interessato dal problema.

Disponibilità della patch
-------------------------

<span></span>
**Posizioni per il download di questa patch**

-   [Microsoft Windows NT 4.0 Server](http://microsoft.com/downloads/details.aspx?familyid=8ff8ca3e-d546-4faf-851f-ffbe2490b901&displaylang=en)
-   [Microsoft Windows NT 4.0 Terminal Server Edition](http://microsoft.com/downloads/details.aspx?familyid=5c46460d-3887-4d5f-b142-f505bb208797&displaylang=en)

#### Ulteriori informazioni sulla patch

**Piattaforme per l'installazione:**

È possibile installare la patch nei sistemi sui quali è già stato applicato Windows NT 4.0 Server Service Pack 6a o Windows NT 4.0 Terminal Server Edition Service Pack 6.

**Necessario riavvio:** si

**Possibilità di disinstallare la patch:** sì

**Patch preesistenti:** nessuna

Verifica dell'installazione della patch:

-   Windows NT 4.0:

    Per verificare l'installazione della patch nel computer, controllare che siano presenti nel sistema tutti i file elencati nel manifest riportato nell'articolo della Knowledge Base 823803.

-   Windows NT 4.0 Terminal Server Edition:

    Per verificare l'installazione della patch nel computer, controllare che siano presenti nel sistema tutti i file elencati nel manifest riportato nell'articolo della Knowledge Base 823803.

**Avvertenze:**

Nessuna

**Localizzazione:**

Le versioni localizzate di questa patch sono disponibili nelle posizioni indicate nella sezione "Disponibilità della patch".

**Download di altre patch di protezione:**

Sono disponibili patch per altri problemi di protezione nei seguenti siti:

-   Le patch di protezione sono disponibili nel [Microsoft Download Center](http://www.microsoft.com/downloads/search.aspx?displaylang=it) ed è possibile individuarle in modo semplice eseguendo una ricerca con la parola chiave "security\_patch".
-   Le patch per i sistemi consumer sono disponibili nel sito Web [Windows Update](http://v4.windowsupdate.microsoft.com/it/default.asp).

#### Ulteriori informazioni:

**Ringraziamenti**

Microsoft [ringrazia](http://www.microsoft.com/technet/security/bulletin/policy.asp) Matt Miller e Jeremy Rauch di [@stake](http://atstake.com) per averci segnalato il problema e avere collaborato con noi al fine di proteggere i clienti.

**Supporto tecnico**:

-   Il problema è descritto in dettaglio nell'articolo [823803](http://support.microsoft.com?kbid=823803) della Microsoft Knowledge Base. Gli articoli della Microsoft Knowledge Base sono disponibili nel sito Web [Microsoft Online Support](http://search.support.microsoft.com/kb/c.asp?sd=so&ln=it).
-   Per usufruire dei servizi di supporto tecnico, visitare il sito [Microsoft Product Support Services](http://support.microsoft.com/default.aspx?scid=fh;it;cntact). Le chiamate al supporto tecnico relative alle patch di protezione sono gratuite.

**Fonti di informazioni sulla sicurezza**: nella sezione dedicata alla sicurezza del sito Web Microsoft TechNet sono disponibili ulteriori informazioni sulla protezione e la sicurezza dei prodotti Microsoft.

**Dichiarazione di non responsabilità**:

Le informazioni disponibili nella Microsoft Knowledge Base sono fornite "come sono" senza garanzie di alcun tipo. Conseguentemente, Microsoft non rilascia alcuna garanzia, esplicita o implicita, inclusa la garanzia di commerciabilità e di idoneità per uno scopo specifico. Microsoft o i suoi fornitori non saranno, in alcun caso, responsabili per danni di qualsiasi tipo, inclusi i danni diretti, indiretti, incidentali, consequenziali, la perdita di profitti, e i danni punitivi o speciali, anche se Microsoft o i suoi fornitori siano stati informati della possibilità del verificarsi di tali danni. Alcuni stati non consentono l'esclusione o la limitazione di responsabilità per danni diretti o indiretti e, dunque, la sopracitata limitazione potrebbe non essere applicabile.

**Versioni**:

-   V1.0 (23.07.03): pubblicazione del bollettino.

*Built at 2014-04-18T01:50:00Z-07:00*
