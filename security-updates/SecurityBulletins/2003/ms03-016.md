---
TOCTitle: 'MS03-016'
Title: 'Bollettino Microsoft sulla sicurezza MS03-016 - Importante'
ms:assetid: 'ms03-016'
ms:contentKeyID: 61239893
ms:mtpsurl: 'https://technet.microsoft.com/it-IT/library/ms03-016(v=Security.10)'
author: SharonSears
ms.author: SharonSears
---

Security Bulletin

Bollettino Microsoft sulla sicurezza MS03-016 - Importante
==========================================================

Patch cumulativa per BizTalk Server 815206
------------------------------------------

Data di pubblicazione: mercoledì 30 aprile 2003

**Data di pubblicazione originale: 30 aprile 2003**

#### Riepilogo

**Destinatari**: amministratori di sistema che utilizzano Microsoft BizTalk 2000 Server e BizTalk 2002 Server.

**Effetti della vulnerabilità**:

due vulnerabilità, la più grave delle quali potrebbe consentire a un utente non autorizzato di eseguire codice illegale.

**Livello di gravità**: importante.

**Raccomandazioni**: si consiglia agli amministratori di sistema che utilizzano Microsoft BizTalk di applicare la patch.

**Bollettino per gli utenti finali**: una versione per gli utenti finali di questo bollettino è disponibile all'indirizzo:
<http://www.microsoft.com/italy/security/security_bulletins/ms03-016.asp>

**Software interessati**:

-   Microsoft BizTalk Server 2000
-   Microsoft BizTalk Server 2002

### Informazioni generali

Dettagli tecnici
----------------

<span></span>
**Descrizione tecnica:**

Microsoft BizTalk Server è un prodotto per l'organizzazione aziendale che consente di integrare applicazioni, partner commerciali e processi aziendali. È possibile utilizzare BizTalk sia in ambienti Intranet, per trasferire documenti aziendali fra sistemi back-end diversi, sia in ambienti Extranet, per scambiare messaggi strutturati con partner commerciali. Questa patch risolve due vulnerabilità di BizTalk Server scoperte di recente.

La prima interessa solo Microsoft BizTalk Server 2002. Quest'ultimo consente di scambiare documenti utilizzando il formato HTTP, ma il componente utilizzato per ricevere i documenti HTTP (la funzione HTTP Receiver) presenta una vulnerabilità di sovraccarico del buffer che può essere sfruttata da un utente malintenzionato per eseguire codice illegale in BizTalk Server.

La seconda vulnerabilità interessa sia Microsoft BizTalk Server 2000 che Microsoft BizTalk Server 2002. BizTalk Server consente agli amministratori di gestire documenti mediante l'interfaccia Web DTA (Document Tracking and Administration) e in alcune delle pagine utilizzate da DTA è presente una vulnerabilità di SQL Injection che può essere sfruttata da un utente malintenzionato per inviare a un utente legittimo di DTA un URL contenente una stringa di query appositamente predisposta. Se l'utente visita l'URL inviato dall'autore dell'attacco, l'istruzione SQL non autorizzata incorporata nella stringa di query viene eseguita.

**Fattori attenuanti:**

**Vulnerabilità di overflow del buffer di HTTP Receiver**

-   Poiché la funzione HTTP Receiver è presente solo in Microsoft BizTalk Server 2002, Microsoft BizTalk Server 2000 non è interessato da questa vulnerabilità.
-   Per impostazione predefinita, la funzione HTTP Receiver non è attiva. HTTP deve essere esplicitamente attivato come trasporto di ricezione durante la configurazione del sito BizTalk.
-   Se la vulnerabilità viene sfruttata per eseguire codice arbitrario, quest'ultimo verrà eseguito nel contesto di protezione del server IIS. Se il server IIS viene eseguito con un determinato account utente, l'autore dell'attacco disporrà solo delle autorizzazioni impostate per tale account.

**Vulnerabilità di SQL Injection di DTA**

-   Per impostazione predefinita gli utenti di DTA non dispongono di privilegi SQL elevati, quali quelli attribuiti ai proprietari dei database, poiché per utilizzare l'interfaccia Web DTA è sufficiente appartenere al gruppo di protezione "BizTalk Server Report Users". Di conseguenza, l'autore dell'attacco potrà disporre di autorizzazioni limitate per SQL Server.

**Livello di gravità**

|                                   |            |
|-----------------------------------|------------|
| **Microsoft BizTalk Server 2000** | Moderato   |
| **Microsoft BizTalk Server 2002** | Importante |

La [classificazione](http://technet.microsoft.com/security/bulletin/rating) della gravità di cui alla tabella precedente si basa sui tipi di sistemi interessati dalla vulnerabilità, sui modelli di deployment più comuni e sui potenziali effetti del problema in tali ambienti.

**Identificatore della vulnerabilità:**

-   Identificatore della vulnerabilità di overflow del buffer di HTTP Receiver: [CAN-2003-0117](http://www.cve.mitre.org/cgi-bin/cvename.cgi?name=can-2003-0117)
-   Identificatore della vulnerabilità di SQL Injection di DTA: [CAN-2003-0118](http://www.cve.mitre.org/cgi-bin/cvename.cgi?name=can-2003-0118)

**Versioni testate:**

Microsoft ha eseguito il testing di Microsoft BizTalk Server 2000 e Microsoft BizTalk Server 2002 per verificare se tali versioni sono interessate dalla vulnerabilità.

Domande frequenti
-----------------

<span></span>
**Vulnerabilità di overflow del buffer di HTTP Receiver**

**Qual è la portata o l'impatto di questa vulnerabilità?**
Si tratta di una vulnerabilità di [**sovraccarico del buffer**](http://technet.microsoft.com/security/bulletin/glossary) che può essere sfruttata da un hacker per bloccare il sistema o eseguire codice non autorizzato utilizzando i privilegi di sistema. Con tali privilegi l'autore dell'attacco può eseguire qualsiasi attività sul computer, incluse l'aggiunta, l'eliminazione o la modifica dei dati presenti nel sistema e la creazione o l'eliminazione degli account utente.

**Quali sono le cause di questa vulnerabilità?**
Questa vulnerabilità deriva dalla presenza di un buffer non controllato nella funzione HTTP Receiver di BizTalk Server 2002.

**Che cos'è la funzione HTTP Receiver di BizTalk Server 2002?**
Una delle principali funzioni di BizTalk Server è costituita dal trasferimento dei documenti aziendali fra i vari sistemi back-end. Sono pertanto disponibili numerose [funzioni per la ricezione dei documenti](http://msdn.microsoft.com/library/default.asp?url=/library/en-us/bts_2002/htm/lat_admin_server_ncrm.asp), incluse le funzioni di trasferimento dei file, SMTP e MSMQ. In BizTalk Server 2002 è stata introdotta la possibilità di utilizzare HTTP come protocollo di trasferimento dei documenti, mediante la funzione HTTP Receiver, implementata come filtro ISAPI.
Tale funzione non è attiva per impostazione predefinita e l'opzione corrispondente deve essere esplicitamente selezionata durante la configurazione iniziale del sito BizTalk.

**Cos'è un'estensione ISAPI?**
[**ISAPI**](http://msdn.microsoft.com/library/psdk/iisref/isgu6j5f.htm) (Internet Services Application Programming Interface) è una tecnologia che consente agli sviluppatori di estendere le funzionalità offerte da un server IIS. Un'estensione ISAPI è una [libreria a collegamento dinamico](http://msdn.microsoft.com/library/default.asp?url=/library/psdk/winbase/dll_512r.htm) (.dll) che utilizza la tecnologia ISAPI per fornire un insieme di funzioni Web in aggiunta a quelle native di IIS.
Per utilizzare una delle funzioni esposte da un'estensione ISAPI, l'utente deve inviare una richiesta al server. In alcuni casi è possibile chiamare direttamente l'estensione ISAPI, ma in genere gli utenti richiedono i file sui server che contengono i comandi da elaborare. Se viene richiesto un file di questo tipo, IIS determina l'estensione ISAPI da utilizzare e analizza il file consultando una tabella di mapping degli script in cui sono elencate tutte le estensioni di file associate a ogni estensione ISAPI presente sul server.

**Qual è il difetto di BizTalk Server?**
Il filtro ISAPI di BizTalk Server utilizzato per la ricezione dei documenti HTTP, ossia la funzione HTTP Receiver, contiene un difetto che può dare luogo a una condizione di sovraccarico del buffer, nel caso in cui venga ricevuta una richiesta appositamente predisposta.
La vulnerabilità è dovuta al kernel di Windows e alle relative modalità di trasferimento dei messaggi al debugger, non al debugger.

**A quali attacchi viene esposto il sistema a causa di questa vulnerabilità?**
Sfruttando questa vulnerabilità un utente malintenzionato può eseguire codice arbitrario nel contesto di protezione del server IIS che contiene il filtro ISAPI. Per impostazione predefinita IIS 5.0 viene eseguito con un account utente.

**In quale modo un hacker può sfruttare questa vulnerabilità?** Un utente malintenzionato può sfruttare questa vulnerabilità inviando alla funzione HTTP Receiver una richiesta predisposta in modo da dare luogo a una condizione di overflow del buffer che consente all'autore dell'attacco di eseguire codice arbitrario sul server.

**Quali sono gli scopi della patch?**
La patch elimina la vulnerabilità assicurando l'esecuzione degli appropriati controlli di convalida dell'input da parte di HTTP Receiver.

**Vulnerabilità di SQL Injection di DTA**

**Qual è la portata o l'impatto di questa vulnerabilità?**
Sfruttando questa vulnerabilità un utente malintenzionato può eseguire varie operazioni nel database SQL di BizTalk oppure eseguire comandi del sistema operativo su tale database, a seconda delle autorizzazioni assegnate all'utente di DTA che esegue le istruzioni SQL immesse. Sebbene questa vulnerabilità consenta all'autore dell'attacco di assumere il controllo del database, fornisce privilegi limitati a livello di sistema operativo.
Questa vulnerabilità interessa sia BizTalk Server 2000, sia BizTalk Server 2002.

**Quali sono le cause di questa vulnerabilità?**
Questa vulnerabilità è dovuta alla convalida incompleta dei parametri di input in una delle pagine Web utilizzate nel sito Web di Document Tracking & Administration.

**Che cos'è il sito Web di Document Tracking & Administration (DTA)?**
Il sito Web di DTA consente agli amministratori di [monitorare e amministrare i documenti](http://msdn.microsoft.com/library/default.asp?url=/library/en-us/biztalks/htm/lat_track_docs_jzvu.asp) elaborati da BizTalk Server. Mediante questo sito, gli amministratori di BizTalk possono definire query sul database di monitoraggio di BizTalk servendosi di uno strumento basato sul Web.
Per impostazione predefinita l'accesso al sito Web di DTA è limitato ai membri del gruppo di protezione "BizTalk Server Report Users". Possono eseguire query sul database solo gli utenti a cui è stato assegnato il ruolo "dta\_ui\_role" nel database SQL di BizTalk.

**Che cosa significa "SQL Injection"?**
Per meglio illustrare il concetto di SQL Injection è preferibile ricorrere a un esempio. Si consideri un sito Web in cui sia presente un'applicazione che consente di cercare determinati termini in un database in linea. Se l'applicazione si limita a inserire in una query il testo immesso dall'utente, quale che sia, e ad eseguire la query sul database, un utente malintenzionato potrebbe sfruttarla per immettere istruzioni SQL, anziché semplice testo. In questo caso, insieme alla query verrebbero eseguiti anche i comandi specificati dall'autore dell'attacco. Questo tipo di vulnerabilità è noto come SQL Injection.

**Qual è il difetto del sito Web di DTA?**
Molte pagine del sito Web di DTA non eseguono correttamente la convalida dell'input. Poiché tali pagine recuperano l'input dalla stringa di query di un URL e lo utilizzano per interrogare il database, un utente malintenzionato potrebbe inviare un URL con una stringa di query appositamente predisposta a un utente legittimo di DTA di modo che, visitando l'URL, quest'ultimo esegua sul database l'istruzione SQL non autorizzata incorporata.

**In quale modo un hacker può sfruttare questa vulnerabilità?**
Sfruttando la vulnerabilità di SQL Injection un utente non autorizzato può modificare le query inviate al database di monitoraggio di BizTalk. È infatti possibile incorporare in un URL comandi SQL non autorizzati da inviare al database.

**Quali comandi è possibile passare al sistema operativo?**
Il livello dei comandi che è possibile passare al sistema operativo dipende del livello delle autorizzazioni di cui dispone l'utente di DTA sul server che contiene il database SQL. Gli utenti di DTA non dispongono in genere di privilegi elevati, poiché per utilizzare l'interfaccia Web DTA è sufficiente appartenere al gruppo di protezione "BizTalk Server Report Users". Questi utenti dispongono in genere di autorizzazioni molto limitate per SQL Server.
Se tuttavia l'utente è l'amministratore del sistema in cui risiede il database SQL, l'autore dell'attacco disporrà del livello di autorizzazioni di tale utente e sarà pertanto in grado di eseguire comandi sul sistema operativo.

**Quali capacità sono necessarie per sfruttare questa vulnerabilità?**
Chiunque può tentare di creare un URL con una stringa di query contenente istruzioni SQL non autorizzate da eseguire nel sito Web di DTA, ma l'attacco ha effetto solo se tale stringa di query viene eseguita da un utente di DTA.

**In quale modo un hacker può sfruttare questa vulnerabilità?**
Un utente malintenzionato può sfruttare questa vulnerabilità creando un URL appositamente predisposto e inviandolo a un utente o eseguendone il posting in un sito Web. Se l'utente visita l'URL, le istruzioni SQL contenute vengono inserite nelle pagine Web del sito di DTA.

**È possibile copiare una pagina Web da un server BizTalk qualsiasi ed eseguirla sul database di monitoraggio di BizTalk?**
Questo metodo non funziona, perché per eseguire l'attacco è necessario conoscere le informazioni di protezione utilizzate per connettere il server Web IIS al sito Web di DTA in cui viene eseguito il database SQL di monitoraggio di BizTalk. Per accedere a tali informazioni l'autore dell'attacco dovrebbe disporre di autorizzazioni per il server IIS, ad esempio autorizzazioni di accesso esistenti per il database SQL.

**Che cosa potrebbe fare un utente malintenzionato immettendo comandi del sistema operativo mediante SQL Server?**
Il livello con cui l'autore dell'attacco è in grado di accedere al database di DTA dipende dalle autorizzazioni dell'utente. Gli utenti di DTA non dispongono in genere di privilegi elevati, poiché per utilizzare l'interfaccia Web DTA è sufficiente appartenere al gruppo di protezione "BizTalk Server Report Users". Di conseguenza, per impostazione predefinita le autorizzazioni per l'esecuzione di comandi del sistema operativo su SQL Server sono molto limitate.

**Quali sono gli scopi della patch?**
La patch assicura l'esecuzione degli appropriati controlli di convalida dell'input da parte del sito Web di DTA.

Disponibilità della patch
-------------------------

<span></span>
**Posizioni per il download di questa patch**

-   Microsoft BizTalk Server 2000:

    [http://microsoft.com/downloads/details.aspx?FamilyId=001E93E4-0E6E-4289-AEFE-9161D2E5AF97&displaylang=en](http://microsoft.com/downloads/details.aspx?familyid=001e93e4-0e6e-4289-aefe-9161d2e5af97&displaylang=en)

-   Microsoft BizTalk Server 2002:

    [http://microsoft.com/downloads/details.aspx?FamilyId=A05344FE-2622-4887-AA45-3DE7C4ED3C75&displaylang=en](http://microsoft.com/downloads/details.aspx?familyid=a05344fe-2622-4887-aa45-3de7c4ed3c75&displaylang=en)

#### Ulteriori informazioni sulla patch

**Piattaforme per l'installazione:**

È possibile installare la patch nei sistemi che eseguono BizTalk Server 2002 Gold e BizTalk Server 2000 Service Pack 2.

**Disponibilità nei service pack futuri:**

La correzione di questo problema sarà inclusa nel Service Pack 1 di BizTalk Server 2002 e nel Service Pack 3 di BizTalk 2000.

**Necessario riavvio:**

-   BizTalk Server 2000: No
-   BizTalk Server 2002: no. Tuttavia, se uno dei file da sostituire è aperto, il programma di installazione chiede di riavviare il sistema di modo che tale file possa essere aggiornato in modo sicuro.

**Possibilità di disinstallare la patch:** si

**Patch preesistenti:** Nessuna

Verifica dell'installazione della patch:

-   BizTalk Server 2000:
    -   Per assicurarsi che la correzione sia stata installata in modo appropriato, controllare l'indicatore di data/ora dei file elencati nel manifest pubblicato nell'articolo della Microsoft Knowledge Base all'indirizzo [http://support.microsoft.com/support/misc/kblookup.asp?id= 815207](http://support.microsoft.com/support/misc/kblookup.asp?id=%20815207)
    -   Per controllare i singoli file, utilizzare le informazioni di data/ora e di versione disponibili nella seguente chiave del Registro di sistema:
        HKEY\_LOCAL\_MACHINE\\SOFTWARE\\Microsoft\\Updates\\…\\Q815208\\Filelist

**Avvertenze**

**BizTalk 2002:**

Il file Biztalkhttpreceive.dll, che contiene il filtro ISAPI della funzione HTTP Receive di BizTalk, può essere spostato in percorsi diversi da quello predefinito, ad esempio in una directory virtuale aggiuntiva. Per ulteriori informazioni su questo argomento, vedere il seguente articolo di MSDN: <http://msdn.microsoft.com/library/default.asp?url=/library/en-us/bts_2002/htm/lat_admin_server_check_hfos.asp>.

Se il sistema è stato configurato in questo modo, è necessario copiare la nuova versione di Biztalkhttpreceive.dll nei percorsi aggiuntivi, come spiegato nell'articolo 815208 della Microsoft Knowledge Base

**Localizazzione**

Le versioni localizzate di questa patch sono disponibili nelle posizioni indicate nella sezione "Disponibilità della patch".

**Download di altre patch di protezione:**

Sono disponibili patch per altri problemi di protezione nei seguenti siti:

-   Le patch di protezione sono disponibili nel [Microsoft Download Center](http://www.microsoft.com/downloads/search.aspx?displaylang=it) ed è possibile individuarle in modo semplice eseguendo una ricerca con la parola chiave "security\_patch".
-   Le patch per i sistemi consumer sono disponibili nel sito Web [Windows Update](http://windowsupdate.microsoft.com/).

#### Altre informazioni

**Ringraziamenti**:

Microsoft [ringrazia](http://www.microsoft.com/technet/security/bulletin/policy.asp) Cesar Cerrudo per averci segnalato il problema e aver collaborato con noi al fine di proteggere i sistemi dei clienti.

**Supporto tecnico**:

-   Il problema è descritto in dettaglio nell'articolo [815206](http://support.microsoft.com/default.aspx?scid=kb;it;815206) della Microsoft Knowledge Base. Gli articoli della Microsoft Knowledge Base sono disponibili nel sito Web [Microsoft Online Support](http://search.support.microsoft.com/kb/c.asp?sd=so&ln=it).
-   Per usufruire dei servizi di supporto tecnico, visitare il sito [Microsoft Product Support Services](http://support.microsoft.com/default.aspx?scid=fh;it;cntact). Le chiamate al supporto tecnico relative alle patch di protezione sono gratuite.

**Fonti di informazioni sulla sicurezza**: nella sezione dedicata alla sicurezza del sito Web [Microsoft TechNet](http://www.microsoft.com/italy/technet/sicurezza.asp) sono disponibili ulteriori informazioni sulla protezione e la sicurezza dei prodotti Microsoft.

**Dichiarazione di non responsabilità**:

Le informazioni disponibili nella Microsoft Knowledge Base sono fornite "come sono" senza garanzie di alcun tipo. Conseguentemente, Microsoft non rilascia alcuna garanzia, esplicita o implicita, inclusa la garanzia di commerciabilità e di idoneità per uno scopo specifico. Microsoft o i suoi fornitori non saranno, in alcun caso, responsabili per danni di qualsiasi tipo, inclusi i danni diretti, indiretti, incidentali, consequenziali, la perdita di profitti, e i danni punitivi o speciali, anche se Microsoft o i suoi fornitori siano stati informati della possibilità del verificarsi di tali danni. Alcuni stati non consentono l'esclusione o la limitazione di responsabilità per danni diretti o indiretti e, dunque, la sopracitata limitazione potrebbe non essere applicabile.

**Versioni**:

-   V1.0 (30.04.03): pubblicazione del bollettino.

*Built at 2014-04-18T01:50:00Z-07:00*
