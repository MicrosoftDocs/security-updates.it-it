---
TOCTitle: 'MS03-036'
Title: 'Bollettino Microsoft sulla sicurezza MS03-036 - Importante'
ms:assetid: 'ms03-036'
ms:contentKeyID: 61239913
ms:mtpsurl: 'https://technet.microsoft.com/it-IT/library/ms03-036(v=Security.10)'
author: SharonSears
ms.author: SharonSears
---

Security Bulletin

Bollettino Microsoft sulla sicurezza MS03-036 - Importante
==========================================================

Un sovraccarico del buffer nel convertitore WordPerfect può consentire l'esecuzione di codice non autorizzato (827103)
----------------------------------------------------------------------------------------------------------------------

Data di pubblicazione: mercoledì 3 settembre 2003 | Aggiornamento: lunedì 24 novembre 2003

**Data di pubblicazione originale: 3 settembre 2003**

#### Riepilogo

**Destinatari**:

clienti che utilizzano Microsoft Office, Microsoft FrontPage, Microsoft Publisher o Microsoft Works Suite.

**Effetti della vulnerabilità**:

esecuzione di codice non autorizzato

**Livello di gravità**:

importante

**Raccomandazioni**:

si consiglia agli utenti dei prodotti elencati di seguito di installare la patch il più presto possibile.

**Software interessati**:

-   Microsoft Office XP
-   Microsoft Office 2000
-   Microsoft Office 97
-   Microsoft Word 98 (J)
-   Microsoft FrontPage 2002
-   Microsoft FrontPage 2000
-   Microsoft Publisher 2002
-   Microsoft Publisher 2000
-   Microsoft Works Suite 2001
-   Microsoft Works Suite 2002
-   Microsoft Works Suite 2003

**Bollettino per gli utenti finali**: una versione per gli utenti finali di questo bollettino è disponibile all'indirizzo:
<http://www.microsoft.com/italy/security/security_bulletins/ms03-036.asp>

### Informazioni generali

Dettagli tecnici
----------------

<span></span>
**Descrizione tecnica:**

In Microsoft Office sono disponibili numerosi convertitori che consentono agli utenti di importare e modificare file che utilizzano formati diversi da quelli nativi di Microsoft Office. Tali convertitori sono disponibili sia nell'installazione predefinita di Microsoft Office, sia separatamente in Microsoft Office Converter Pack. I convertitori possono risultare utili nelle organizzazioni che utilizzano Microsoft Office in un ambiente misto, in cui sono presenti anche versioni precedenti di Office e altre applicazioni, inclusi Office per Macintosh e applicazioni di produttività di terze parti.

È presente un difetto nella modalità con cui il convertitore per WordPerfect gestisce i documenti di WordPerfect. Questo costituisce una vulnerabilità a livello di sicurezza, perché il convertitore non convalida correttamente determinati parametri all'apertura dei documenti di WordPerfect, dando luogo a un buffer non controllato. Di conseguenza un utente malintenzionato potrebbe creare un documento di WordPerfect appositamente predisposto in modo da consentire l'esecuzione di codice non autorizzato, nel caso in cui venga aperto in un'applicazione che utilizza il convertitore per WordPerfect. Il convertitore Microsoft Office WordPerfect può essere utilizzato da Microsoft Word e PowerPoint (che fanno parte di Microsoft Office), Microsoft FrontPage (disponibile sia in Microsoft Office, sia come prodotto a parte), Microsoft Publisher e Microsoft Works Suite.

La vulnerabilità può essere sfruttata solo se l'autore dell'attacco riesce a indurre un utente ad aprire un documento di WordPerfect appositamente predisposto, poiché non può in alcun modo obbligare l'utente ad aprire il documento o effettuare l'attacco automaticamente per posta elettronica.

**Fattori attenuanti:**

-   L'attacco è possibile solo se l'utente apre un documento appositamente predisposto. Non è possibile causare l'apertura automatica del documento.
-   Non è possibile sfruttare la vulnerabilità automaticamente per posta elettronica. Per consentire un attacco tramite posta elettronica, è necessario che l'utente apra un allegato a un messaggio di posta elettronica.

**Livello di gravità**:

|                                               |            |
|-----------------------------------------------|------------|
| **Microsoft Office (tutte le versioni)**      | Importante |
| **Microsoft FrontPage (tutte le versioni)**   | Importante |
| **Microsoft Publisher (tutte le versioni)**   | Importante |
| **Microsoft Works Suite (tutte le versioni)** | Importante |

La [classificazione](http://technet.microsoft.com/security/bulletin/rating) della gravità di cui alla tabella precedente si basa sui tipi di sistemi interessati dalla vulnerabilità, sui modelli di deployment più comuni e sui potenziali effetti del problema in tali ambienti.

**Identificatore della vulnerabilità**:**:** [CAN-2003-0666](http://www.cve.mitre.org/cgi-bin/cvename.cgi?name=can-2003-0666)

**Versioni verificate:**

Microsoft ha eseguito test in Microsoft Word 97, Microsoft Word 98 (J), Microsoft Word 2000, Microsoft Word 2002, Microsoft FrontPage 2000, Microsoft FrontPage 2002, Microsoft PowerPoint 97, Microsoft PowerPoint 2000, Microsoft PowerPoint 2002, Microsoft Publisher 2000, Microsoft Publisher 2002, Microsoft Works Suite 2001, Microsoft Works Suite 2002 e Microsoft Works Suite 2003 per verificare se tali prodotti sono interessati da questa vulnerabilità. Le versioni precedenti non sono più supportate e potrebbero essere o meno interessate dal problema.

Domande frequenti
-----------------

<span></span>
**Qual è la portata o l'impatto di questa vulnerabilità?**
Si tratta di una vulnerabilità di [sovraccarico del buffer](http://technet.microsoft.com/security/bulletin/glossary) che potrebbe essere sfruttata da un hacker per eseguire codice non autorizzato nel sistema di un utente, nello stesso contesto di protezione di quest'ultimo. Il codice eseguito dall'autore dell'attacco può svolgere qualsiasi azione consentita al proprietario del sistema, come aggiungere, modificare o eliminare dati o informazioni di configurazione. Tale codice può ad esempio ridurre il livello di sicurezza impostato nel browser oppure scrivere un file sul disco rigido. Poiché il codice viene eseguito nel contesto dell'utente e non in quello del sistema operativo, tutte le limitazioni a livello di sicurezza applicate all'account dell'utente vengono applicate anche al codice eseguito sfruttando la vulnerabilità. Negli ambienti in cui gli account utente sono soggetti a restrizioni, come gli ambienti aziendali, le azioni svolte dal codice non autorizzato sono limitate da tali restrizioni.

**Che cos'è il convertitore Microsoft Office WordPerfect?**
Il convertitore Microsoft Office WordPerfect consente di convertire documenti dai formati di file di WordPerfect ai formati di file di Microsoft Word. Il convertitore per WordPerfect è incluso in tutte le versioni di Microsoft Office ed è disponibile anche nel pacchetto scaricabile Microsoft Office Converter Pack.

**Che cos'è il pacchetto Microsoft Office Converter Pack?**
Microsoft Office Converter Pack contiene un insieme di filtri e convertitori di file non inclusi nelle versioni precedenti di Microsoft Office. Utilizzando tali filtri e convertitori, è possibile aprire in Microsoft Office anche documenti in formati che originariamente non erano supportati. Microsoft Office Converter Pack è disponibile per il download dal Web.

**Quali sono le cause di questa vulnerabilità?**
La vulnerabilità è dovuta al fatto che il convertitore Microsoft Office WordPerfect non convalida correttamente i parametri che gli vengono passati all'apertura di un documento di WordPerfect, dando luogo a un buffer non controllato.

**A quali attacchi viene esposto il sistema a causa di questa vulnerabilità?**
Sfruttando questa vulnerabilità un utente malintenzionato può eseguire codice non autorizzato nel sistema dell'utente. L'autore dell'attacco può pertanto eseguire nel sistema dell'utente qualsiasi operazione consentita all'utente connesso.

**In quale modo un hacker può sfruttare questa vulnerabilità?**
Un utente malintenzionato può tentare di sfruttare la vulnerabilità inviando all'utente un file appositamente predisposto e inducendo l'utente ad aprirlo. Se l'utente apre il file, l'applicazione che utilizza il convertitore per WordPerfect potrebbe generare un errore tale da consentire all'autore dell'attacco l'esecuzione di codice non autorizzato, nel contesto di protezione dell'utente.

**È possibile sfruttare la vulnerabilità automaticamente attraverso la posta elettronica?**
No. Per sfruttare la vulnerabilità, è necessario che un utente apra un documento appositamente predisposto dall'autore dell'attacco. La semplice apertura di un messaggio di posta elettronica non consente di sfruttare la vulnerabilità, anche se Microsoft Word è impostato come editor di posta elettronica predefinito per Microsoft Outlook.

**Il convertitore Microsoft Office WordPerfect viene installato per impostazione predefinita in tutti i prodotti inclusi nell'elenco del software interessato dalla vulnerabilità?**
Sì. In tutte le versioni supportate dei prodotti inclusi nell'elenco del software interessato dalla vulnerabilità il convertitore per WordPerfect viene installato per impostazione predefinita. L'utente può tuttavia scegliere di non installare il convertitore durante il processo di installazione.

**Quali sono gli scopi della patch?**
La patch elimina la vulnerabilità assicurando la corretta convalida dei parametri da parte del convertitore per WordPerfect all'apertura dei documenti.

Disponibilità della patch
-------------------------

<span></span>
**Posizioni per il download di questa patch**

-   Microsoft Office XP, Microsoft FrontPage 2002, Microsoft Publisher 2002, Microsoft Works 2002 e Microsoft Works 2003:

    [http://microsoft.com/downloads/details.aspx?FamilyId=EC563DEE-6BFB-431D-B39E-2D672C0C223F&displaylang=en](http://microsoft.com/downloads/details.aspx?familyid=ec563dee-6bfb-431d-b39e-2d672c0c223f&displaylang=en)

-   Microsoft Office 2000, Microsoft FrontPage 2000, Microsoft Publisher 2000 e Microsoft Works 2001:

    [http://microsoft.com/downloads/details.aspx?FamilyId=D3ED4189-315A-411A-A739-F7181310FBA7&displaylang=en](http://microsoft.com/downloads/details.aspx?familyid=d3ed4189-315a-411a-a739-f7181310fba7&displaylang=en)

-   Office 97/Word 98(J):
    Per informazioni su come ottenere supporto per Word 97 e Word 98(J), visitare: <http://support.microsoft.com/default.aspx?scid=kb;en-us;827656>
-   Per individuare e installare la patch appropriata per Microsoft Works, visitare il sito Web di Office Update all'indirizzo: [http://www.office.microsoft.com/ProductUpdates/default.aspx](http://www.office.microsoft.com/productupdates/default.aspx).

#### Ulteriori informazioni sulla patch

Piattaforma per l'installazione:

È possibile installare la patch nei seguenti sistemi:

-   È possibile installare la patch per Microsoft Office XP nei sistemi che eseguono Office XP Service Pack 2, Microsoft Works 2002 e Microsoft Works 2003 (aggiornamento amministrativo può essere installato anche nei sistemi che eseguono Office XP Service Pack 1).
-   È possibile installare la patch per Microsoft Office 2000 nei sistemi che eseguono Office 2000 Service Pack 3 e Microsoft Works 2001 (l'aggiornamento amministrativo può essere installato anche nei sistemi che eseguono Office 2002 Service Release 1).
-   Per informazioni su come ottenere supporto per Office 97 e Word 98(J), visitare: <http://support.microsoft.com/default.aspx?scid=kb;en-us;827656>

**Disponibilità nei service pack futuri:**

La correzione di questo problema verrà inclusa in tutti i service pack futuri per i prodotti interessati.

**Necessario riavvio:** no

**Possibilità di disinstallare la patch:** no

**Patch preesistenti:** Nessuna

Verifica dell'installazione della patch:

Tutti i prodotti interessati: verificare che il numero di versione di wpft532.cnv sia 2002.1100.5510.0

**Avvertenze**

Nessuna

**Localizzazione:**

Le versioni localizzate di questa patch sono disponibili nelle posizioni indicate nella sezione "Disponibilità della patch".

**Download di altre patch di protezione:**

Sono disponibili patch per altri problemi di protezione nei seguenti siti:

-   Le patch di protezione sono disponibili nel [Microsoft Download Center](http://www.microsoft.com/downloads/search.asp?search=keymicrosoft%20word&value='security_patch'&opsysid=1), ed è possibile individuarle in modo semplice eseguendo una ricerca con la parola chiave "security\_patch"
-   Le patch per i sistemi consumer sono disponibili nel sito Web [Windows Update](http://windowsupdate.microsoft.com/)
-   Le patch per Office sono disponibili nel sito Web [http://www.office.microsoft.com/ProductUpdates/default.aspx](http://www.office.microsoft.com/productupdates/default.aspx)

#### Ulteriori informazioni:

**Ringraziamenti**

Microsoft [ringrazia](http://www.microsoft.com/technet/security/bulletin/policy.asp)[eEye Digital Security](http://www.eeye.com/) per averci segnalato il problema e aver collaborato con noi al fine di proteggere i sistemi dei clienti.

**Supporto tecnico**:

-   Il problema è descritto in dettaglio nell'articolo [827103](http://support.microsoft.com/default.aspx?scid=kb;en-us;827103) della Microsoft Knowledge Base. Gli articoli della Microsoft Knowledge Base sono disponibili nel sito Web [Microsoft Online Support](http://search.support.microsoft.com/kb/c.asp?sd=so&ln=it).
-   Per usufruire dei servizi di supporto tecnico, visitare il sito [Microsoft Product Support Services](http://support.microsoft.com/default.aspx?scid=fh;it;cntact). Le chiamate al supporto tecnico relative alle patch di protezione sono gratuite.

**Fonti di informazioni sulla sicurezza**: nella sezione dedicata alla sicurezza del sito Web Microsoft TechNet sono disponibili ulteriori informazioni sulla protezione e la sicurezza dei prodotti Microsoft.

**Dichiarazione di non responsabilità**:

Le informazioni disponibili nella Microsoft Knowledge Base sono fornite "come sono" senza garanzie di alcun tipo. Conseguentemente, Microsoft non rilascia alcuna garanzia, esplicita o implicita, inclusa la garanzia di commerciabilità e di idoneità per uno scopo specifico. Microsoft o i suoi fornitori non saranno, in alcun caso, responsabili per danni di qualsiasi tipo, inclusi i danni diretti, indiretti, incidentali, consequenziali, la perdita di profitti, e i danni punitivi o speciali, anche se Microsoft o i suoi fornitori siano stati informati della possibilità del verificarsi di tali danni. Alcuni stati non consentono l'esclusione o la limitazione di responsabilità per danni diretti o indiretti e, dunque, la sopracitata limitazione potrebbe non essere applicabile.

**Versioni:**

-   V1.0 (3 settembre 2003): pubblicazione del bollettino.

*Built at 2014-04-18T01:50:00Z-07:00*
