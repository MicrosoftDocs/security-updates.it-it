---
TOCTitle: 'MS03-017'
Title: 'Bollettino Microsoft sulla sicurezza MS03-017 - Critico'
ms:assetid: 'ms03-017'
ms:contentKeyID: 61239894
ms:mtpsurl: 'https://technet.microsoft.com/it-IT/library/ms03-017(v=Security.10)'
author: SharonSears
ms.author: SharonSears
---

Security Bulletin

Bollettino Microsoft sulla sicurezza MS03-017 - Critico
=======================================================

Un difetto nella procedura di download delle interfacce di Windows Media Player potrebbe consentire l'esecuzione di codice non autorizzato (817787)
---------------------------------------------------------------------------------------------------------------------------------------------------

Data di pubblicazione: mercoledì 7 maggio 2003 | Aggiornamento: venerdì 9 maggio 2003

**Data di pubblicazione originale: 7 maggio 2003**

#### Riepilogo

**Destinatari**: utenti di Windows Media Player 7.1 e Windows Media Player per Windows XP (versione 8.0)

**Effetti della vulnerabilità**: esecuzione di codice non autorizzato

**Livello di gravità**: critico.

**Raccomandazioni**: si consiglia agli utenti di Windows Media Player 7.1 e Windows Media Player per Windows XP (versione 8) di applicare la patch.

**Bollettino per gli utenti finali**: una versione per gli utenti finali di questo bollettino è disponibile all'indirizzo:
<http://www.microsoft.com/italy/security/security_bulletins/ms03-017.asp>

**Software interessati**:

-   Microsoft Windows Media Player 7.1
-   Microsoft Windows Media Player for Windows XP (Version 8.0)

### Informazioni generali

Dettagli tecnici
----------------

<span></span>
**Descrizione tecnica:**

In Microsoft Windows Media Player sono disponibili funzionalità che consentono di modificare l'aspetto della finestra del lettore mediante l'uso di "interfacce", o "skin", ossia gruppi di uno o più file grafici che è possibile sovrapporre alla finestra del programma per personalizzarla. Per l'organizzazione dei file grafici viene utilizzato un file XML che indica a Windows Media Player come utilizzare i file grafici per impostare la skin come interfaccia utente. L'utente ha pertanto la possibilità di scegliere fra numerose interfacce standard, ognuna delle quali presenta caratteristiche visuali proprie. In Windows Media Player sono disponibili numerose interfacce, ma è possibile creare e distribuire con facilità anche interfacce personalizzate. La procedura di download dei file delle interfacce di Windows Media Player 7.1 e Windows Media Player per Windows XP presenta un difetto che può essere sfruttato da un hacker per caricare un file in un percorso noto sul computer di un utente, mascherandolo da file di interfaccia, per poi avviare nel sistema un eseguibile dannoso.

Per sfruttare questo difetto, l'autore dell'attacco deve gestire un sito Web contenente una pagina Web appositamente predisposta e indurre un utente a visitare il sito (non è in alcun modo possibile obbligare l'utente ad eseguire tale operazione) oppure inserire un collegamento alla pagina in un messaggio di posta elettronica HTML e inviarlo all'utente. In caso di attacco tramite posta elettronica, se l'utente utilizza Outlook Express 6.0 o Outlook 2002 nelle configurazioni predefinite, oppure Outlook 98 o 2000 in combinazione con [Outlook Email Security Update](http://office.microsoft.com/downloads/2000/out2ksec.aspx)  non è possibile automatizzare l'attacco e l'utente deve comunque fare clic su un collegamento inviato in un messaggio di posta elettronica. Se tuttavia l'utente non utilizza Outlook Express 6.0 o Outlook 2002 nelle configurazioni predefinite, oppure Outlook 98 o 2000 in combinazione con [Outlook Email Security Update](http://office.microsoft.com/downloads/2000/out2ksec.aspx) , l'attacco può essere attivato automaticamente senza che sia necessario fare clic su un URL contenuto in un messaggio di posta elettronica.

In entrambi i casi, qualsiasi restrizione applicata ai privilegi dell'utente limita anche le capacità di attacco dello script.

**Fattori attenuanti:**

-   Windows Media Player 9 non è interessato da questa vulnerabilità.
-   Per impostazione predefinita in Outlook Express 6.0 e Outlook 2002 la posta elettronica HTML viene aperta con le limitazioni previste per l'Area Siti con restrizioni. La posta elettronica HTML viene aperta con le limitazioni previste per l'Area Siti con restrizioni anche in Outlook 98 e 2000, dopo l'installazione di Outlook Email Security Update. I clienti che utilizzano uno di questi prodotti non sono esposti ad attacchi tramite posta elettronica che tentino di sfruttare automaticamente questa vulnerabilità.
-   Poiché non può in alcun modo obbligare gli utenti a visitare un sito Web dannoso, l'autore dell'attacco deve attirare le vittime, in genere inducendole a fare clic su un collegamento al proprio sito.

**Livello di gravità**

|                                         |             |
|-----------------------------------------|-------------|
| **Windows Media Player 7.1**            | **Critico** |
| **Windows Media Player for Windows XP** | **Critico** |

La [classificazione](http://technet.microsoft.com/security/bulletin/rating) della gravità di cui alla tabella precedente si basa sui tipi di sistemi interessati dalla vulnerabilità, sui modelli di deployment più comuni e sui potenziali effetti del problema in tali ambienti.

**Identificatore della vulnerabilità:**[**CAN-2003-0228**](http://www.cve.mitre.org/cgi-bin/cvename.cgi?name=can-2003-0228)

**Versioni testate:**

Microsoft ha eseguito test in Windows Media Player 7.1, Windows Media Player per Windows XP e Windows Media Player 9.0 per verificare se tali versioni sono interessate dalla vulnerabilità in questione. Le versioni precedenti non sono più supportate e potrebbero essere o meno interessate da questo problema.

Domande frequenti
-----------------

<span></span>
**Qual è la portata o l'impatto di questa vulnerabilità?**
Si tratta di una vulnerabilità legata all'esecuzione del codice, che potrebbe consentire a un hacker di eseguire nel sistema di un utente codice non autorizzato in grado di effettuare tutte le operazioni consentite all'utente.
Il codice dannoso verrebbe infatti eseguito con gli stessi privilegi e le stesse restrizioni applicati all'utente. Ad esempio, se l'utente non è autorizzato a eliminare file dal disco rigido, la stessa limitazione sarà applicata anche al codice dell'autore dell'attacco. Se invece l'utente utilizza un account con privilegi elevati, ad esempio un account amministrativo, anche il codice non autorizzato disporrà degli stessi privilegi.

**La vulnerabilità interessa tutte le versioni di Windows Media Player?**
No, interessa solamente Windows Media Player 7.1 e Windows Media Player per XP. Windows Media Player 9.0 non è interessato da questa vulnerabilità.

**Quali sono le cause di questa vulnerabilità?**
Questa vulnerabilità è dovuta al fatto che Windows Media Player 7.1 e Windows Media Player per XP non convalidano correttamente l'input durante il download dei file di interfaccia. In genere i file di interfaccia vengono scaricati nella cartella File temporanei Internet, quindi vengono copiati in un altro percorso non prevedibile. Questa vulnerabilità consente invece di scaricare un file di interfaccia, o un file mascherato da interfaccia, e di copiarlo in una posizione nota all'autore dell'attacco.

**Che cos'è la cartella File temporanei Internet e qual è il suo scopo?**
La cartella File temporanei Internet è la cartella del disco rigido utilizzata per eseguire il caching dei file (ad esempio dei file grafici) e delle pagine Web visualizzati dall'utente. Poiché, in questo modo, Internet Explorer può aprire le pagine dal disco rigido anziché dal Web, la visualizzazione di pagine visitate di frequente o già visualizzate in passato risulta più rapida. La funzionalità di offuscamento è fondamentale per assicurare che tale cache venga memorizzata in un percorso non prevedibile. Se l'operatore di un sito Web conosce il percorso fisico di una pagina Web, è in grado di acquisire ulteriori informazioni sul visitatore. La cache impedisce pertanto ai siti Web di acquisire tali informazioni, imponendo il modello di protezione di Internet Explorer.

**Perché la copia di un file di interfaccia in un percorso noto costituisce un problema?**
Sfruttando questa possibilità un hacker può collocare un programma dannoso in un percorso noto ed eseguirlo da tale percorso.

**Che cosa sono le interfacce?**
Le [interfacce](http://msdn.microsoft.com/library/default.asp?url=/library/en-us/wmplay/mmp_sdk/aboutskins.asp)  sono insiemi di script, grafica, elementi multimediali e testo che è possibile combinare per modificare l'aspetto e il funzionamento della finestra di Windows Media Player.

**Il problema è legato alle interfacce?**
No, la vulnerabilità non riguarda i file di interfaccia, ma la modalità di download di tali file.

**Qual è il problema relativo alla procedura di download dei file di interfaccia utilizzata da Windows Media Player 7.1 e Windows Media Player per XP?**
Durante il download dei file di interfaccia in Windows Media Player 7.1 e Windows Media Player per XP, gli URL passati al programma per iniziare il download non vengono verificati correttamente. Di conseguenza, è possibile manomettere tale URL in modo che consenta di copiare un file mascherato da file di interfaccia in un percorso noto all'autore dell'attacco, anziché nella cartella File temporanei Internet.

**A quali attacchi viene esposto il sistema a causa di questa vulnerabilità?**
La vulnerabilità consente a un hacker di inserire un file dannoso in un percorso noto o predeterminato nel computer dell'utente, per poi eseguirlo ed effettuare tutte le operazioni desiderate dall'autore dell'attacco, nel contesto dei privilegi dell'utente impostati per il computer.
Oltre ai privilegi, al programma non autorizzato vengono applicate anche tutte le limitazioni impostate sul computer per l'utente.

**In quale modo un hacker può sfruttare questa vulnerabilità?**
Un hacker potrebbe cercare di sfruttare la vulnerabilità creando un URL appositamente predisposto che, se visitato, causa il download e la copia di un file in un percorso scelto dall'hacker stesso.
Ad esempio, se l'autore dell'attacco conosce il percorso della cartella di avvio del computer dell'utente, può fare in modo che il download del file venga eseguito direttamente in tale cartella. Poiché i programmi contenuti nella cartella di avvio vengono eseguiti automaticamente all'avvio del computer, un hacker potrebbe sfruttare questo metodo per eseguire un programma o uno script dannoso sul computer.

**Quali sono gli scopi della patch?**
La patch assicura la corretta convalida degli URL passati a Windows Media Player 7.1 e Windows Media Player per Windows XP durante il download delle interfacce

Disponibilità della patch
-------------------------

<span></span>
**Posizioni per il download di questa patch**

-   Microsoft Windows Media Player 7.1:

    [http://microsoft.com/downloads/details.aspx?FamilyId=012F143A-
    77D1-4F6F-9338-5A6332614532&displaylang=en](http://microsoft.com/downloads/details.aspx?familyid=012f143a-77d1-4f6f-9338-5a6332614532&displaylang=en)

-   Microsoft Windows Media Player for Windows XP (Version 8.0):

    [http://microsoft.com/downloads/details.aspx?FamilyId=E311DF50-
    0633-4100-AB37-D7A68D51182F&displaylang=en](http://microsoft.com/downloads/details.aspx?familyid=e311df50-0633-4100-ab37-d7a68d51182f&displaylang=en)

#### Ulteriori informazioni sulla patch

**Piattaforme per l'installazione:**

È possibile installare la patch nei seguenti sistemi:

-   Windows Media Player 7.1 per Windows 98, Windows 98 SE, Windows ME e Windows 2000
-   Windows Media Player per Windows XP

**Disponibilità nei service pack futuri:**

La correzione di questo problema verrà inclusa in Windows XP SP2

**Necessario riavvio:**
il riavvio non è necessario, a meno che Windows Media Player non venga caricato in background durante l'installazione della patch.

**Possibilità di disinstallare la patch:** no

**Patch preesistenti:** Nessuna

Verifica dell'installazione della patch:

-   Per verificare l'installazione della patch nel computer, controllare che la seguente chiave del Registro di sistema sia stata creata nel computer:

    HKEY\_LOCAL\_MACHINE\\SOFTWARE\\Microsoft\\Updates\\Windows Media Player\\wm817787

-   Per controllare i singoli file, utilizzare le informazioni di data/ora e di versione disponibili nella seguente chiave del Registro di sistema:

    HKEY\_LOCAL\_MACHINE\\SOFTWARE\\Microsoft\\Updates\\Windows Media Player\\wm817787\\FileList

**Avvertenze**:

Nessuna

**Localizazzione**

Le versioni localizzate di questa patch sono disponibili nelle posizioni indicate nella sezione "Disponibilità della patch".

**Download di altre patch di protezione:**

Sono disponibili patch per altri problemi di protezione nei seguenti siti:

-   Le patch di protezione sono disponibili nel [Microsoft Download Center](http://www.microsoft.com/downloads/search.aspx?displaylang=it) ed è possibile individuarle in modo semplice eseguendo una ricerca con la parola chiave "security\_patch".
-   Le patch per i sistemi consumer sono disponibili nel sito Web [Windows Update](http://v4.windowsupdate.microsoft.com/it/default.asp).

#### Altre informazioni

**Ringraziamenti**

Microsoft [ringrazia](http://technet.microsoft.com/security/bulletin/policy) [Jouko Pynnonen](https://technet.microsoft.com/it-IT/mailto:jouko@solutions.fi) di [Oy Online Solutions Ltd, Finland](http://www.solutions.fi/) e [Jelmer](https://technet.microsoft.com/it-IT/mailto:jelmer@kuperus.xs4all.nl) per averci segnalato il problema e avere collaborato con noi al fine di proteggere i clienti.

**Supporto tecnico**:

-   Il problema è descritto in dettaglio nell'articolo [817787](http://support.microsoft.com/default.aspx?scid=kb;it;817787) della Microsoft Knowledge Base. Gli articoli della Microsoft Knowledge Base sono disponibili nel sito Web [Microsoft Online Support](http://search.support.microsoft.com/kb/c.asp?sd=so&ln=it).
-   Per usufruire dei servizi di supporto tecnico, visitare il sito [Microsoft Product Support Services](http://support.microsoft.com/default.aspx?scid=fh;it;cntact). Le chiamate al supporto tecnico relative alle patch di protezione sono gratuite.

**Fonti di informazioni sulla sicurezza**: nella sezione dedicata alla sicurezza del sito Web [Microsoft TechNet](http://www.microsoft.com/technet/security/default.mspx) sono disponibili ulteriori informazioni sulla protezione e la sicurezza dei prodotti Microsoft.

**Dichiarazione di non responsabilità**:

Le informazioni disponibili nella Microsoft Knowledge Base sono fornite "come sono" senza garanzie di alcun tipo. Conseguentemente, Microsoft non rilascia alcuna garanzia, esplicita o implicita, inclusa la garanzia di commerciabilità e di idoneità per uno scopo specifico. Microsoft o i suoi fornitori non saranno, in alcun caso, responsabili per danni di qualsiasi tipo, inclusi i danni diretti, indiretti, incidentali, consequenziali, la perdita di profitti, e i danni punitivi o speciali, anche se Microsoft o i suoi fornitori siano stati informati della possibilità del verificarsi di tali danni. Alcuni stati non consentono l'esclusione o la limitazione di responsabilità per danni diretti o indiretti e, dunque, la sopracitata limitazione potrebbe non essere applicabile.

**Versioni**:

-   V1.0 (07.05.03): pubblicazione del bollettino.

*Built at 2014-04-18T01:50:00Z-07:00*
