---
TOCTitle: 'MS03-022'
Title: 'Bollettino Microsoft sulla sicurezza MS03-022 - Importante'
ms:assetid: 'ms03-022'
ms:contentKeyID: 61239899
ms:mtpsurl: 'https://technet.microsoft.com/it-IT/library/ms03-022(v=Security.10)'
author: SharonSears
ms.author: SharonSears
---

Security Bulletin

Bollettino Microsoft sulla sicurezza MS03-022 - Importante
==========================================================

Un bug nell'estensione ISAPI dei Servizi Windows Media può causare l'esecuzione di codice arbitrario (822343)
-------------------------------------------------------------------------------------------------------------

Data di pubblicazione: mercoledì 25 giugno 2003 | Aggiornamento: martedì 9 marzo 2004

**Data di pubblicazione originale: 25 giugno 2003**

#### Riepilogo

**Destinatari**: amministratori di sistema che utilizzano Microsoft Windows 2000

**Effetti della vulnerabilità**: esecuzione di codice scelto dall'autore dell'attacco

**Livello di gravità**: importante

**Raccomandazioni**: si raccomanda agli amministratori di sistema di installare la patch il più presto possibile.

**Software interessati**:

-   Microsoft Windows 2000

**Versioni del software non interessate**:

-   Windows NT 4.0
-   Microsoft Windows XP
-   Microsoft Windows Server 2003

### Informazione generali

Dettagli tecnici
----------------

<span></span>
**Descrizione tecnica:**

I Servizi Microsoft Windows Media sono presenti in Microsoft Windows 2000 Server, Advanced Server e Datacenter Server. È disponibile anche una versione scaricabile per Windows NT 4.0 Server. I Servizi Windows Media forniscono il supporto per i flussi multicast, una tecnologia che consente di distribuire contenuto multimediale ai client attraverso una rete, facendo in modo che il server non rilevi e non venga connesso direttamente ad alcun client che potrebbe ricevere il flusso di contenuto multimediale proveniente dal server.

Per consentire al server di registrare informazioni sui client, in Windows 2000 è disponibile una funzionalità appositamente progettata per supportare la registrazione per le trasmissioni multicast.

Questa funzionalità è implementata come estensione ISAPI (Internet Services Application Programming Interface), nel file nsiislog.dll. Quando i Servizi Windows Media vengono aggiunti a Windows 2000 mediante Installazione applicazioni, l'estensione nsiislog.dll viene installata nella directory degli script di Internet Information Services (IIS) del server e viene automaticamente caricata e utilizzata da IIS al termine dell'installazione dei Servizi Windows Media.

È tuttavia presente un difetto nella modalità con cui nsiislog.dll elabora le richieste client in arrivo. Questo costituisce una vulnerabilità, perché un hacker potrebbe inviare al server una richiesta HTTP (di comunicazione) appositamente formattata in modo da causare un errore in IIS o da consentire l'esecuzione di codice nel sistema di un utente.

I Servizi Windows Media non vengono installati in Windows 2000 per impostazione predefinita. Un utente malintenzionato che intenda sfruttare questa vulnerabilità deve innanzitutto sapere in quale computer della rete sono installati i Servizi Windows Media e inviare a tale server una richiesta specifica.

**Fattori attenuanti:**

-   La versione 4.1 dei Servizi Windows Media non viene installata in Windows 2000 per impostazione predefinita.
-   I Servizi Windows Media non sono disponibili per Windows 2000 Professional.

**Livello di gravità**:

|                  |            |
|------------------|------------|
| **Windows 2000** | Importante |

La [classificazione](http://technet.microsoft.com/security/bulletin/rating)  della gravità di cui alla tabella precedente si basa sui tipi di sistemi interessati dalla vulnerabilità, sui modelli di deployment più comuni e sui potenziali effetti del problema in tali ambienti.

**Identificatori delle vulnerabilità:** [CAN-2003-0349](http://www.cve.mitre.org/cgi-bin/cvename.cgi?name=can-2003-0349)

**Versioni verificate:**

Microsoft ha eseguito test in Windows NT 4.0, Windows 2000, Windows XP e Windows Server 2003 per verificare se tali prodotti sono interessati da queste vulnerabilità. Le versioni precedenti non sono più supportate e potrebbero essere o meno interessate da questo problema.

Domande frequenti
-----------------

<span></span>
**Qual è la portata o l'impatto di questa vulnerabilità?**
Si tratta di una vulnerabilità di [sovraccarico del buffer](http://technet.microsoft.com/security/bulletin/glossary) che, se sfruttata, può causare nel server Windows 2000 che esegue la registrazione del flusso multimediale un errore che potrebbe consentire l'esecuzione di codice nel contesto di protezione del servizio di IIS.

**In quale modo un hacker può sfruttare questa vulnerabilità?**
Un utente malintenzionato può sfruttare questa vulnerabilità creando una richiesta di rete specifica e inviandola al server che esegue i Servizi Windows Media. Per impedire al server di rispondere alle richieste di IIS o provocare l'esecuzione di codice nel server, l'autore dell'attacco deve sapere in quale server della rete o di Internet sono installati i Servizi Windows Media.

**A quali attacchi viene esposto il sistema a causa di questa vulnerabilità?**
Questa vulnerabilità può consentire a un utente malintenzionato di eseguire codice arbitrario in un computer che esegue IIS e in cui sono installati i Servizi Windows Media. Poiché tale codice verrebbe eseguito nel contesto dell'account con cui viene eseguito IIS, l'autore dell'attacco può eseguire qualsiasi azione nel sistema.

**Quali sono le cause di questa vulnerabilità?**
Questa vulnerabilità è dovuta al fatto che nsiislog.dll, il componente di flusso multimediale utilizzato per registrare le richieste multicast, utilizza un buffer non controllato. Se il server riceve una richiesta appositamente predisposta, il programma di registrazione tenta di scrivere un buffer con dimensioni superiori al massimo consentito, bloccando in tal modo il servizio di IIS e consentendo l'esecuzione di codice scelto dall'autore dell'attacco.

**Che cos'è nsiislog.dll?**
Nsiislog.dll è un'estensione ISAPI di IIS, disponibile come parte di Windows 2000 Server, che fornisce funzionalità di registrazione per i flussi multimediali in Servizi Microsoft Windows Media. Tale estensione viene installata e utilizzata automaticamente in tutti i computer in cui sono installati i Servizi Windows Media.

**In quale versione di IIS è possibile installare la versione di nsiislog.dll affetta dalla vulnerabilità?**
La versione di nsiislog.dll affetta dalla vulnerabilità può essere installata in IIS 5.0

**Con quali prodotti viene fornito IIS 5.0?**
Internet Information Service 5.0 è disponibile in Windows 2000 Server, Datacenter Server, Advanced Server e Professional.

**IIS 5.0 viene eseguito per impostazione predefinita?**
IIS 5.0 viene eseguito per impostazione predefinita in tutti i prodotti server della famiglia Windows 2000, ma non in Windows 2000 Professional.

**Che cosa sono i Servizi Windows Media?**
I Servizi Windows Media sono disponibili in Windows 2000 Server, Advanced Server e Datacenter Server e forniscono il supporto per i flussi audio e video trasmessi su Internet e nelle reti Intranet aziendali.

**È possibile installare i Servizi Windows Media in Windows 2000 Professional?**
No. I Servizi Windows Media sono disponibili solo per i sistemi operativi Microsoft Windows Server, come Windows 2000 Server, Advanced Server e Datacenter Server.

**In Windows NT 4.0 i Servizi Windows Media sono affetti da questa vulnerabilità?**
Dipende. Se è stata applicata la precedente patch per i Servizi Windows Media dal bollettino MS03-019, Windows NT 4.0 non è interessato da questa vulnerabilità.

**Che cosa sono i flussi multimediali multicast?**
I flussi multimediali multicast sono una tecnologia che consente di consegnare contenuto multimediale ai client attraverso una rete. A differenza di quanto avviene per i flussi multimediali unicast, nel multicasting una stessa copia dei dati viene inviata a tutti i client che la richiedono. Sulla rete non vengono pertanto inviate più copie degli stessi dati e tali dati non vengono elaborati dai client che non desiderano riceverli. Per ulteriori informazioni sui flussi multimediali multicast, visitare il seguente sito Web: <http://www.microsoft.com/windows/windowsmedia/serve/multiwp.aspx>

**Come è possibile stabilire se un determinato computer è configurato per la registrazione dei dati relativi ai flussi multimediali multicast?**
Quando si installano i Servizi Windows Media in Windows 2000 Server, il file nsiislog.dll viene automaticamente copiato nella directory appropriata di IIS e caricato. Per verificare se l'estensione nsiislog.dll è installata nel computer, attenersi alla seguente procedura:

-   Fare clic su Start e selezionare Cerca.
-   Selezionare File o cartelle.
-   Nella finestra di ricerca, digitare il nome di file NSIISLOG.DLL.
-   Fare clic su Cerca.

Se il file NSIISLOG.DLL è presente in una delle directory condivise da IIS, significa che il server è configurato per la registrazione dei client dei flussi multimediali.

**Quali sono gli scopi della patch?**
La correzione elimina la vulnerabilità garantendo che il file Nsiislog.dll risponda correttamente alle richieste.

Disponibilità della patch
-------------------------

<span></span>
**Posizioni per il download di questa patch**

-   Microsoft Windows 2000:

    [http://microsoft.com/downloads/details.aspx?FamilyId=F772E131-BBC9-4B34-9E78-F71D9742FED8&displaylang=en](http://microsoft.com/downloads/details.aspx?familyid=f772e131-bbc9-4b34-9e78-f71d9742fed8&displaylang=en)

#### Ulteriori informazioni sulla patch

**Piattaforme per l'installazione:**

È possibile installare questa patch in sistemi Microsoft Windows 2000 Service Pack 3 e Microsoft Windows 2000 Service Pack 4.

**Disponibilità nei service pack futuri:**

La correzione di questo problema verrà inclusa in Windows 2000 Service Pack 5.

**Necessario riavvio:** no

**Possibilità di disinstallare la patch:** no

Verifica dell'installazione della patch:

-   Per verificare l'installazione della patch nel computer, controllare che la seguente chiave del Registro di sistema sia stata creata nel computer:

    HKEY\_LOCAL\_MACHINE\\SOFTWARE\\Microsoft\\Updates\\Windows Media Services\\wm822343

-   Per controllare i singoli file, utilizzare le informazioni di data/ora e di versione disponibili nell'articolo 822343 della Knowledge Base.

**Avvertenze:**

Nessuna

**Localizzazione:**

Le versioni localizzate di questa patch sono disponibili nelle posizioni indicate nella sezione "Disponibilità della patch".

**Download di altre patch di protezione:**

Sono disponibili patch per altri problemi di protezione nei seguenti siti:

-   Le patch di protezione sono disponibili nel [Microsoft Download Center](http://www.microsoft.com/downloads/search.aspx?displaylang=it) ed è possibile individuarle in modo semplice eseguendo una ricerca con la parola chiave "security\_patch".
-   Le patch per i sistemi consumer sono disponibili nel sito Web [Windows Update](http://v4.windowsupdate.microsoft.com/it/default.asp).

#### Ulteriori informazioni:

**Ringraziamenti**

Microsoft [ringrazia](http://technet.microsoft.com/security/bulletin/policy) [Brett Moore](mailto:brett.moore@security-assessment.com) per averci segnalato il problema e aver collaborato con noi al fine di proteggere i sistemi dei clienti.

**Supporto tecnico**:****

-   Il problema è descritto in dettaglio nell'articolo [822343](http://support.microsoft.com/default.aspx?scid=kb;it;822343) della Microsoft Knowledge Base. Gli articoli della Microsoft Knowledge Base sono disponibili nel sito Web [Microsoft Online Support](http://search.support.microsoft.com/kb/c.asp?sd=so&ln=it).
-   Per usufruire dei servizi di supporto tecnico, visitare il sito [Microsoft Product Support Services](http://support.microsoft.com/default.aspx?scid=fh;it;cntact). Le chiamate al supporto tecnico relative alle patch di protezione sono gratuite.

**Fonti di informazioni sulla sicurezza**: nella sezione dedicata alla sicurezza del sito Web [Microsoft TechNet](http://www.microsoft.com/italy/technet/sicurezza.asp) sono disponibili ulteriori informazioni sulla protezione e la sicurezza dei prodotti Microsoft.

**Dichiarazione di non responsabilità**:

Le informazioni disponibili nella Microsoft Knowledge Base sono fornite "come sono" senza garanzie di alcun tipo. Conseguentemente, Microsoft non rilascia alcuna garanzia, esplicita o implicita, inclusa la garanzia di commerciabilità e di idoneità per uno scopo specifico. Microsoft o i suoi fornitori non saranno, in alcun caso, responsabili per danni di qualsiasi tipo, inclusi i danni diretti, indiretti, incidentali, consequenziali, la perdita di profitti, e i danni punitivi o speciali, anche se Microsoft o i suoi fornitori siano stati informati della possibilità del verificarsi di tali danni. Alcuni stati non consentono l'esclusione o la limitazione di responsabilità per danni diretti o indiretti e, dunque, la sopracitata limitazione potrebbe non essere applicabile.

**Versioni**:

-   V1.0 (25 giugno 2003): creazione del bollettino.

*Built at 2014-04-18T01:50:00Z-07:00*
