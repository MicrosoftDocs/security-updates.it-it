---
TOCTitle: 'MS03-032'
Title: 'Bollettino Microsoft sulla sicurezza MS03-032 - Critico'
ms:assetid: 'ms03-032'
ms:contentKeyID: 61239909
ms:mtpsurl: 'https://technet.microsoft.com/it-IT/library/ms03-032(v=Security.10)'
author: SharonSears
ms.author: SharonSears
---

Security Bulletin

Bollettino Microsoft sulla sicurezza MS03-032 - Critico
=======================================================

Patch cumulativa per Internet Explorer (822925)
-----------------------------------------------

Data di pubblicazione: mercoledì 20 agosto 2003 | Aggiornamento: venerdì 3 ottobre 2003

**Data di pubblicazione originale: 20 agosto 2003**

#### Riepilogo

**Destinatari**: clienti che utilizzano Microsoft Internet Explorer

**Effetti della vulnerabilità**: la più grave delle tre nuove vulnerabilità identificate può consentire l'esecuzione di codice arbitrario sul sistema dell'utente se quest'ultimo visita un sito Web o apre un messaggio di posta elettronica in formato HTML opportunamente predisposto.

**Livello di gravità**: critico

**Raccomandazioni**: si consiglia agli amministratori di sistema di applicare immediatamente la patch.

**Software interessato**:

-   Microsoft Internet Explorer 5.01
-   Microsoft Internet Explorer 5.5
-   Microsoft Internet Explorer 6.0
-   Microsoft Internet Explorer 6.0 per Windows Server 2003

**Bollettino per gli utenti finali**: una versione per gli utenti finali di questo bollettino è disponibile all'indirizzo:

[http://www.microsoft.com/italy/security/security\_bulletins/ms03-032.asp](http://www.microsoft.com/security/security_bulletins/ms03-032.asp).

### Informazioni generali

Dettagli tecnici
----------------

<span></span>
**Descrizione tecnica:**

Si tratta di una patch cumulativa che include le funzionalità di tutte le patch precedenti per Internet Explorer 5.01, 5.5 e 6.0 e consente di eliminare tre nuove vulnerabilità scoperte di recente:

Una vulnerabilità relativa al modello di protezione di Internet Explorer tra domini differenti, che impedisce di condividere informazioni tra finestre in domini diversi. Questo problema può provocare l'esecuzione di script nell'area di protezione del computer locale. Per sfruttare questo difetto, l'autore dell'attacco deve pubblicare un sito Web contenente una pagina Web appositamente predisposta e indurre un utente a visitare il sito. Quando l'utente visita il sito, l'autore dell'attacco può eseguire uno script che, alterando il metodo utilizzato da Internet Explorer per il recupero dei file dalla cache del browser, è in grado di accedere a informazioni in un dominio differente. Nel peggiore dei casi, in questo modo è possibile caricare dal Web nel sistema dell'utente codice script dannoso, nel contesto dell'area di protezione del computer locale. Questa vulnerabilità consente inoltre all'autore dell'attacco di avviare un file eseguibile già presente sul sistema locale o di visualizzare i file sul computer. Il problema è dovuto a un file con un URL opportunamente predisposto, visualizzabile da Internet nella cache del browser per l'area di protezione del sistema locale.

Una vulnerabilità dovuta al fatto che Internet Explorer non determina correttamente un tipo di oggetto restituito da un server Web. Un hacker potrebbe sfruttare questa vulnerabilità per eseguire codice arbitrario sul sistema di un utente. Inducendo l'utente a visitare un sito Web opportunamente predisposto, è possibile sfruttare la vulnerabilità senza che sia necessario alcun altro intervento. Un utente malintenzionato potrebbe inoltre creare un messaggio di posta HTML predisposto in modo da consentire lo sfruttamento di questa vulnerabilità.

Una vulnerabilità scoperta nel controllo ActiveX BR549.DLL. La patch imposta il [kill bit](http://support.microsoft.com/default.aspx?scid=kb;en-us;q240797&id=kb;en-us;q240797) nel controllo ActiveX BR549, che implementava il supporto per Rapporto bug di Windows, non più supportato da Internet Explorer. Poiché nel controllo è stata identificata una vulnerabilità di protezione, allo scopo di garantire la sicurezza dei clienti che lo utilizzano, la patch impedisce l'esecuzione o la reintroduzione del controllo nel sistema dell'utente impostando il kill bit per il controllo. Il problema è descritto in dettaglio nell'articolo 822925 della Microsoft Knowledge Base.

Oltre a queste vulnerabilità, è stata apportata una modifica alle modalità di rendering dei file HTML da parte di Internet Explorer, per risolvere un problema nel rendering delle pagine Web che può provocare un errore nel browser o in Outlook Express. Internet Explorer non interpreta correttamente un tipo di tag di input. Per sfruttare la vulnerabilità è sufficiente che l'utente visiti un sito Web predisposto dall'autore dell'attacco. Per quest'ultimo è inoltre possibile creare un messaggio di posta elettronica in formato HTML che può provocare un errore in Outlook Express all'apertura o all'anteprima del messaggio.

**Fattori attenuanti:**

-   Per impostazione predefinita, in Windows Server 2003 Internet Explorer viene eseguito in configurazione [Protezione avanzata di Internet Explorer](http://www.microsoft.com/downloads/details.aspx?familyid=d41b036c-e2e1-4960-99bb-9757f7e9e31b&displaylang=en). Questa configurazione predefinita di Internet Explorer blocca questo tipo di attacchi. Se si disattiva la configurazione Protezione avanzata di Internet Explorer, le misure di sicurezza che impediscono lo sfruttamento della vulnerabilità verranno eliminate.
-   Per un attacco dal Web è necessario pubblicare un sito Web contenente una pagina in grado di sfruttare la vulnerabilità. Se si escludono i messaggi di posta HTML, l'autore dell'attacco non può in alcun modo obbligare gli utenti a visitare un sito Web dannoso ma deve attirare le vittime, in genere inducendole a fare clic su un collegamento al proprio sito.
-   Il codice eseguito nel sistema dispone unicamente dei privilegi dell'utente connesso.

**Livello di gravità**:

|                                                                                    | Internet Explorer 5.01 SP3 | Internet Explorer 5.5 SP2 | Internet Explorer 6.0 Gold | Internet Explorer 6.0 SP1 | Internet Explorer 6.0 for Windows Server 2003 |
|------------------------------------------------------------------------------------|----------------------------|---------------------------|----------------------------|---------------------------|-----------------------------------------------|
| **Sovraccarico del buffer in BR549.DLL**                                           | Critico                    | Critico                   | Critico                    | Critico                   | Moderato                                      |
| **Esecuzione di script tramite cache nell'area di protezione del computer locale** | Importante                 | Importante                | Importante                 | Importante                | Moderato                                      |
| **Vulnerabilità relativa al tag Object**                                           | Critico                    | Critico                   | Critico                    | Critico                   | Moderato                                      |
| **Livello di gravità aggregato per tutte le vulnerabilità eliminate dalla patch**  | Critico                    | Critico                   | Critico                    | Critico                   | Moderato                                      |

La [classificazione](http://technet.microsoft.com/security/bulletin/rating) della gravità di cui alla tabella precedente si basa sui tipi di sistemi interessati dalla vulnerabilità, sui modelli di deployment più comuni e sui potenziali effetti del problema in tali ambienti.

**Identificatore della vulnerabilità**

-   Sovraccarico del buffer in BR549.DLL: [CAN-2003-0530](http://www.cve.mitre.org/cgi-bin/cvename.cgi?name=can-2003-0530)
-   Esecuzione di script tramite cache nell'area di protezione del computer locale: [CAN-2003-0531](http://www.cve.mitre.org/cgi-bin/cvename.cgi?name=can-2003-0531)
-   Vulnerabilità relativa al tag Object: [CAN-2003-0532](http://www.cve.mitre.org/cgi-bin/cvename.cgi?name=can-2003-0532)

**Versioni verificate:**

Microsoft ha eseguito test in Internet Explorer 5.01 Service Pack 3, Internet Explorer 5.5 SP2, Internet Explorer 6.0 e Internet Explorer 6.0 SP1 per verificare se tali versioni sono interessate dalla vulnerabilità. Le versioni precedenti non sono più [supportate](http://support.microsoft.com/directory/discontinue.asp) e potrebbero essere o meno interessate da questo problema. Per ulteriori informazioni sul ciclo di vita dei componenti di Windows, visitare:

<http://microsoft.com/windows/lifecycle/desktop/consumer/components.mspx>.

Domande frequenti
-----------------

<span></span>
**Quali vulnerabilità vengono eliminate da questa patch?**
Si tratta di una patch cumulativa che include le funzionalità di tutte le patch precedenti per Internet Explorer, oltre a eliminare alcune vulnerabilità scoperte di recente:

-   Una vulnerabilità che può provocare l'esecuzione di codice arbitrario nel sistema dell'utente.
-   Una vulnerabilità che può provocare l'esecuzione di script nel sistema dell'utente.

**La patch include anche altre modifiche relative alla sicurezza?**
Sì. La patch imposta il [kill bit](http://support.microsoft.com/default.aspx?scid=kb;en-us;q240797&id=kb;en-us;q240797) per il controllo ActiveX BR549, che implementava il supporto per Rapporto bug di Windows, non più supportato da Internet Explorer. Poiché nel controllo è stata identificata una vulnerabilità di protezione, allo scopo di garantire la sicurezza dei clienti che lo utilizzano, la patch impedisce l'esecuzione o la reintroduzione del controllo nel sistema dell'utente impostando il kill bit per il controllo. Il problema è descritto in dettaglio nell'articolo 822925 della Microsoft Knowledge Base.

**Se si utilizza Internet Explorer in Windows Server 2003, il problema ha una portata più limitata?**
Sì. Per impostazione predefinita, in Windows Server 2003 Internet Explorer viene eseguito in una modalità limitata denominata Protezione avanzata di Internet Explorer.

**Che cos'è la configurazione Protezione avanzata di Internet Explorer?**
La configurazione Protezione avanzata di Internet Explorer è costituita da un gruppo di impostazioni di Internet Explorer preconfigurate che riduce la probabilità che un utente o un amministratore scarichi ed esegua contenuto Web dannoso in un server. Questa configurazione riduce l'esposizione all'attacco modificando numerose impostazioni relative alla protezione, quali le impostazioni delle schede Protezione e Avanzate della finestra Opzioni Internet. Le modifiche principali includono:

-   Il livello di protezione per l'area Internet viene impostato su Alto. Questa impostazione disattiva script, controlli ActiveX, Microsoft Virtual Machine (Microsoft VM), contenuto HTML e download di file.
-   Il rilevamento automatico dei siti Intranet viene disattivato. Questa impostazione assegna all'area Internet tutti i siti Web Intranet e tutti i percorsi UNC (Universal Naming Convention) non esplicitamente elencati nell'area Intranet locale.
-   L'installazione su richiesta e le estensioni non Microsoft per il browser vengono disattivate. Questa impostazione impedisce alle pagine Web di installare componenti automaticamente e blocca l'esecuzione delle estensioni non Microsoft.
-   Il contenuto multimediale viene disabilitato.

**Questa impostazione impedisce la riproduzione di musica, animazioni e clip video. Disattivando la configurazione Protezione avanzata di Internet Explorer, verranno eliminate le misure di sicurezza che bloccano lo sfruttamento della vulnerabilità. Per ulteriori informazioni sulla Protezione avanzata di Internet Explorer, consultare il documento Managing Internet Explorer Enhanced Security Configuration, disponibile all'indirizzo:** [http://www.microsoft.com/downloads/details.aspx?
FamilyID=d41b036c-e2e1-4960-99bb-9757f7e9e31b&DisplayLang=en](http://www.microsoft.com/downloads/details.aspx?familyid=d41b036c-e2e1-4960-99bb-9757f7e9e31b&displaylang=en)

**Esistono configurazioni di Windows Server 2003 in cui è probabile che la modalità Protezione avanzata di Internet Explorer sia disattivata?**
Sì. In caso di deployment di Windows Server 2003 come server terminal è probabile che la modalità Protezione avanzata di Internet Explorer venga disattivata per consentire agli utenti di utilizzare Internet Explorer senza limitazioni.

**CAN-2003-0531: Esecuzione di script tramite cache nell'area di protezione del computer localeQual è la portata o l'impatto di questa vulnerabilità?**
Un problema in Internet Explorer potrebbe consentire a un utente malintenzionato di utilizzare un sito Web per accedere a informazioni in un diverso dominio Internet o nel sistema locale dell'utente, introducendo codice opportunamente predisposto per i controlli sulla presenza di file nella cache del browser. Nel peggiore dei casi, in questo modo è possibile caricare e avviare un file eseguibile nel sistema dell'utente.

**Quali sono le cause di questa vulnerabilità?**
La vulnerabilità è dovuta alla possibilità di aggirare il modello di protezione tra domini differenti implementato da Internet Explorer quando il browser verifica la presenza di file locali nella cache.

**Che cos'è il "modello di protezione tra domini differenti implementato da Internet Explorer"?**
Una delle principali funzioni di protezione di un browser è garantire che le finestre controllate da differenti siti Web non possano interferire l'una con l'altra o accedere ai rispettivi dati, senza tuttavia impedire l'interazione tra finestre di uno stesso sito. Per distinguere questi due differenti tipi di finestre del browser, viene utilizzato il concetto di "dominio". Un dominio rappresenta un confine di protezione: tutte le finestre aperte all'interno dello stesso dominio possono interagire, mentre quelle di altri domini non possono. Il "modello di protezione tra domini" fa parte dell'architettura di protezione che impedisce la reciproca interferenza tra finestre in domini differenti.

Un semplice esempio di dominio è costituito dai siti Web. Se si visita il sito [www.microsoft.com](http://www.microsoft.com) e si apre un'altra finestra sul sito www.microsoft.com/security, le due finestre possono interagire perché appartengono allo stesso dominio: www.microsoft.com. Se tuttavia si visita il sito www.microsoft.com e si apre un'altra finestra su un diverso sito Web, il modello di protezione tra domini mantiene le due finestre separate. Analogamente, anche il file system del computer locale costituisce un dominio. Dal sito www.microsoft.com, ad esempio, potrebbe essere aperta una finestra in cui viene visualizzato un file sul disco rigido del computer. Poiché tuttavia il file system locale appartiene a un dominio diverso rispetto al sito Web, il modello di protezione tra domini impedisce a quest'ultimo di accedere al contenuto del file visualizzato. Il modello di protezione tra domini di Internet Explorer può essere configurato utilizzando le impostazioni relative alle aree di protezione di Internet Explorer.

**Che cosa sono le aree di protezione di Internet Explorer?**
Internet Explorer utilizza le aree di protezione per suddividere in categorie, o aree, i contenuti in linea, in base ai relativi livelli di attendibilità. È possibile assegnare domini Web specifici a determinate aree, a seconda del livello di attendibilità attribuito ai rispettivi contenuti. Le funzionalità del contenuto Web vengono pertanto limitate in base alle impostazioni specificate per l'area corrispondente. Per impostazione predefinita, la maggior parte dei domini Internet viene inserita nell'area Internet, in modo da impedire a script e ad altro codice attivo di ottenere l'accesso alle risorse del computer locale. Al contrario, le limitazioni impostate per l'area del computer locale, decisamente inferiori, consentono a script e codice attivo di accedere al contenuto del sistema locale e modificarlo. Per impostazione predefinita, i file memorizzati nel computer locale vengono inseriti nell'area del computer locale.

**Qual è il problema nelle modalità di verifica della protezione tra domini da parte di Internet Explorer?**
Internet Explorer verifica la protezione quando una pagina Web richiede l'accesso a risorse in un'altra area di protezione. Il problema è dovuto a un difetto nel modo in cui Internet Explorer controlla il dominio di origine quando verifica la presenza di file locali nella cache del browser.A quali attacchi viene esposto il sistema a causa di questa vulnerabilità?
L'autore dell'attacco può sfruttare la vulnerabilità per creare una pagina Web che consente di accedere a dati contenuti in domini differenti. In tal modo è possibile leggere file locali non in uso da parte dell'utente o del sistema operativo, a condizione di conoscerne il nome e il percorso completo, oltre che accedere a qualsiasi dato che l'utente sceglie di condividere con un altro sito Web.

**L'autore dell'attacco è inoltre in grado di avviare file eseguibili sul file system locale dell'utente.In quale modo un hacker può sfruttare questa vulnerabilità?**
La vulnerabilità può essere sfruttata creando una pagina Web opportunamente predisposta e inducendo l'utente a visitarla. Quando quest'ultimo visita la pagina, l'autore dell'attacco può eseguire script nel contesto di protezione dell'area del computer locale. La vulnerabilità consente inoltre all'autore dell'attacco di creare una pagina Web che, una volta visualizzata dall'utente, avvia un file eseguibile già presente sul sistema locale dell'utente.

**Quali sono gli scopi della patch?**
La patch risolve la vulnerabilità assicurando la corretta convalida da parte di Internet Explorer della richiesta del nome file durante il controllo della presenza di un file nella cache locale.

**CAN-2003-0532: Vulnerabilità relativa al tag ObjectQual è la portata o l'impatto di questa vulnerabilità?**
Un difetto nelle modalità con cui Internet Explorer gestisce una specifica richiesta HTTP può consentire l'esecuzione di codice arbitrario nel contesto dell'utente connesso, nel caso quest'ultimo visiti un sito controllato dall'autore dell'attacco o riceva la richiesta in un messaggio di posta elettronica in formato HTML.

**Quali sono le cause di questa vulnerabilità?**
La vulnerabilità è dovuta al fatto che Internet Explorer non controlla correttamente una risposta HTTP opportunamente predisposta che può essere ricevuta nella gestione di un tag Object in una pagina Web.

**Qual è il problema nelle modalità di gestione del tag Object da parte di Internet Explorer?**
È presente un difetto nel modo in cui Internet Explorer determina un tipo di oggetto, poiché l'applicazione non controlla in modo corretto i parametri per una risposta HTTP. La risposta può fare riferimento a un particolare tipo di file che causa la generazione dello script e quindi l'esecuzione dell'oggetto. Questo consente a un hacker di eseguire codice arbitrario nel computer dell'utente.

**A quali attacchi viene esposto il sistema a causa di questa vulnerabilità?**
Sfruttando la vulnerabilità è possibile provocare l'esecuzione di codice arbitrario in Internet Explorer. L'autore dell'attacco può pertanto eseguire qualsiasi azione nel sistema dell'utente, nel contesto di protezione dell'utente connesso. In quale modo un hacker può sfruttare questa vulnerabilità?
Un hacker può tentare di sfruttare questa vulnerabilità gestendo una pagina Web appositamente predisposta. Quando l'utente visita tale pagina Web, in Internet Explorer può verificarsi un errore che consente l'esecuzione di codice arbitrario nel contesto dell'utente. In alternativa, l'autore dell'attacco può creare un messaggio di posta HTML predisposto in modo da consentire lo sfruttamento della vulnerabilità.

**Quali sono gli scopi della patch?**
La patch risolve le vulnerabilità assicurando l'esecuzione dei controlli appropriati da parte di Internet Explorer alla ricezione di una risposta HTTP.

Disponibilità della patch
-------------------------

<span></span>
**Posizioni per il download di questa patch**

-   <http://www.microsoft.com/windows/ie/downloads/critical/822925/default.asp>

#### Ulteriori informazioni sulla patch

Piattaforma per l'installazione:

-   Internet Explorer 5.01 eseguito in sistemi Windows 2000 dotati di Service Pack 4.
-   La patch per Internet Explorer 5.5 può essere installata nei sistemi con [Internet Explorer 5.5 Service Pack 2](http://www.microsoft.com/windows/ie/support/ie55exsupport.asp).
-   La patch per Internet Explorer 6.0 può essere installata nei sistemi con [Internet Explorer 6.0 Gold o Internet Explorer 6.0 Service Pack 1](http://microsoft.com/windows/ie/downloads/critical/ie6sp1/default.asp).

**Disponibilità nei service pack futuri:**

La correzione di questo problema verrà inclusa in Internet Explorer 6.0 Service Pack 2.

**Necessario riavvio:** si

**Possibilità di disinstallare la patch:** si

**Patch preesistenti:**
questa patch sostituisce quella indicata nel bollettino Microsoft sulla sicurezza MS03-020, anch'essa cumulativa.

Verifica dell'installazione della patch:

-   Per verificare l'installazione della patch nel computer, aprire Internet Explorer, scegliere Informazioni su Internet Explorer dal menu ? e quindi verificare che nel campo Versioni aggiornamento sia indicato Q822925.

    Per controllare i singoli file, vedere il manifest pubblicato nell'articolo della Knowledge Base 822925.

**Avvertenze**

Nessuna

**Localizzazione:**

Le versioni localizzate di questa patch sono disponibili nelle posizioni indicate nella sezione "Disponibilità della patch".

**Download di altre patch di protezione:**

Sono disponibili patch per altri problemi di protezione nei seguenti siti:

-   Le patch di protezione sono disponibili nel [Microsoft Download Center](http://www.microsoft.com/downloads/search.aspx?displaylang=it) ed è possibile individuarle in modo semplice eseguendo una ricerca con la parola chiave "security\_patch".
-   Le patch per i sistemi consumer sono disponibili nel sito Web [Windows Update](http://v4.windowsupdate.microsoft.com/it/default.asp).

#### Ulteriori informazioni:

**Acknowledgments**

Microsoft [ringrazia](http://www.microsoft.com/technet/security/bulletin/policy.asp) i seguenti utenti per averci segnalato il problema e aver collaborato con noi al fine di proteggere i sistemi dei clienti:

-   Marc Maffreit - 1688
-   Greg - 1660

**Supporto tecnico**:

-   Il problema è descritto in dettaglio nell'articolo [822925](http://support.microsoft.com/default.aspx?scid=kb;en-us;822925) della Microsoft Knowledge Base. Gli articoli della Microsoft Knowledge Base sono disponibili nel sito Web [Microsoft Online Support](http://search.support.microsoft.com/kb/c.asp?sd=so&ln=it).
-   Per usufruire dei servizi di supporto tecnico, visitare il sito [Microsoft Product Support Services](http://support.microsoft.com/default.aspx?scid=fh;it;cntact). Le chiamate al supporto tecnico relative alle patch di protezione sono gratuite.

**Fonti di informazioni sulla sicurezza**: nella sezione dedicata alla sicurezza del sito Web Microsoft TechNet sono disponibili ulteriori informazioni sulla protezione e la sicurezza dei prodotti Microsoft.

**Dichiarazione di non responsabilità**:

Le informazioni disponibili nella Microsoft Knowledge Base sono fornite "come sono" senza garanzie di alcun tipo. Conseguentemente, Microsoft non rilascia alcuna garanzia, esplicita o implicita, inclusa la garanzia di commerciabilità e di idoneità per uno scopo specifico. Microsoft o i suoi fornitori non saranno, in alcun caso, responsabili per danni di qualsiasi tipo, inclusi i danni diretti, indiretti, incidentali, consequenziali, la perdita di profitti, e i danni punitivi o speciali, anche se Microsoft o i suoi fornitori siano stati informati della possibilità del verificarsi di tali danni. Alcuni stati non consentono l'esclusione o la limitazione di responsabilità per danni diretti o indiretti e, dunque, la sopracitata limitazione potrebbe non essere applicabile.

**Versioni**:

-   V1.0 (06.08.03): creazione del bollettino.

*Built at 2014-04-18T01:50:00Z-07:00*
