---
TOCTitle: 'MS03-028'
Title: 'Bollettino Microsoft sulla sicurezza MS03-028 - Importante'
ms:assetid: 'ms03-028'
ms:contentKeyID: 61239905
ms:mtpsurl: 'https://technet.microsoft.com/it-IT/library/ms03-028(v=Security.10)'
author: SharonSears
ms.author: SharonSears
---

Security Bulletin

Bollettino Microsoft sulla sicurezza MS03-028 - Importante
==========================================================

Un difetto nelle pagine di errore di ISA Server può consentire un attacco di Cross-Site Scripting (816456)
----------------------------------------------------------------------------------------------------------

Data di pubblicazione: lunedì 16 giugno 2003 | Aggiornamento: lunedì 28 luglio 2003

**Data di pubblicazione originale: 16 luglio 2003**

#### Riepilogo

**Destinatari**: amministratori di sistema che utilizzano Microsoft® Internet Security and Acceleration (ISA) Server 2000

**Effetti della vulnerabilità**: esecuzione di codice scelto dall'autore dell'attacco

**Livello di gravità**: importante

**Raccomandazioni**: è si consiglia agli amministratori di sistema di installare la patch il più presto possibile

**Bollettino per gli utenti finali**: una versione per gli utenti finali di questo bollettino è disponibile all'indirizzo:
<http://www.microsoft.com/italy/security/security_bulletins/ms03-028.asp>

**Software interessati**:

-   Microsoft Internet Security and Acceleration (ISA) Server 2000

### Informazioni generali

Dettagli tecnici
----------------

<span></span>
**Descrizione tecnica:**

Molte delle pagine di errore restituite da ISA Server in condizioni di errore specifiche contengono una vulnerabilità di Cross-Site Scripting. ISA Server dispone di numerose pagine di errore basate su HTML che consentono al server di rispondere con un errore personalizzato ai client che richiedono risorse Web.

Se un hacker riesce a indurre un utente a fare clic su un collegamento del proprio sito Web, attraverso una rete che utilizza ISA Server, può inoltrare una richiesta contenente uno script a un sito Web di terze parti affinché quest'ultimo invii all'utente una risposta che include ancora lo script. Quest'ultimo verrà pertanto eseguito con le impostazioni di protezione del sito di terze parti, anziché con quelle dell'autore dell'attacco.

Per sfruttare questo difetto, un utente malintenzionato deve gestire un sito Web dannoso mediante ISA Server e indurre un utente a visitare tale sito. In un attacco dal Web, l'autore dell'attacco non può in alcun modo obbligare l'utente a visitare il sito Web. In alternativa, l'utente malintenzionato può inserire in un messaggio di posta HTML un collegamento a un sito dannoso e inviarlo all'utente. L'accesso al sito dannoso verrà effettuato automaticamente all'apertura del messaggio di posta elettronica o alla visualizzazione dell'anteprima, senza ulteriore interazione con l'utente.

**Fattori attenuanti:**

-   Questa vulnerabilità può essere sfruttata solo se l'autore dell'attacco riesce a indurre un altro utente ad aprire un messaggio di posta HTML oppure a visitare una pagina Web e a fare clic su un collegamento di tale pagina.
-   L'autore dell'attacco deve inviare una richiesta che induca il server ISA a rispondere con una pagina di errore specifica.
-   Questa vulnerabilità non consente in genere all'autore dell'attacco di ottenere privilegi sul computer ISA Server interessato, né di violare il firewall o manomettere il contenuto della cache, a meno che l'utente non stia utilizzando proprio il server ISA e il servizio proxy Web per l'accesso a Internet.

**Livello di gravità**:

|                |            |
|----------------|------------|
| **ISA Server** | Importante |

La [classificazione](http://technet.microsoft.com/security/bulletin/rating) della gravità di cui alla tabella precedente si basa sui tipi di sistemi interessati dalla vulnerabilità, sui modelli di deployment più comuni e sui potenziali effetti del problema in tali ambienti.

**Identificatori delle vulnerabilità:** [CAN-2003-0526](http://www.cve.mitre.org/cgi-bin/cvename.cgi?name=can-2003-0526)

**Versioni verificate:**

Microsoft ha eseguito test in ISA Server per verificare se le versioni correnti sono interessate da questa vulnerabilità. Le versioni precedenti non sono più [supportate](http://support.microsoft.com/directory/discontinue.asp) e potrebbero essere o meno interessate da questo problema.

Domande frequenti
-----------------

<span></span>
**Quali aree sono coinvolte e quanto ampia è l'esposizione agli attacchi resi possibili da questa vulnerabilità?**
La vulnerabilità consiste in un [cross-site scripting](http://technet.microsoft.com/security/bulletin/glossary) (CSS) che potrebbe consentire di escogitare una richiesta al server affetto dalla vulnerabilità in modo che la pagina Web che contiene lo script sia inviata a un altro utilizzatore. Lo script verrebbe lanciato all'interno del browser dell'utente come se provenisse da un sito di una terza parte. Potrebbe così essere eseguito utilizzando le impostazioni di sicurezza del sito Web della terza parte, oltre a consentire al portatore dell'attacco di accedere a qualsiasi tipo di dato appartenente al sito. La vulnerabilità potrebbe essere sfruttata esclusivamente se l'utente apprise un'e-mail HTML o cliccasse su un link appositamente creato.

**Definizione di Cross-Site Scripting**
Il Cross-Site Scripting (CSS) è una vulnerabilità a livello di sicurezza che può essere sfruttata da un hacker per introdurre codice nella sessione di esplorazione di un sito Web aperta da un utente, all'insaputa di quest'ultimo. Diversamente dalla maggior parte delle vulnerabilità a livello di sicurezza, quest'ultima non riguarda solo i prodotti di un determinato fornitore, ma può interessare qualsiasi prodotto software eseguito in un server Web e che non utilizzi misure di protezione a livello di programmazione.

**Come funziona il CSS?**
Una buona descrizione è disponibile sotto forma di summario esecutivo e di FAQ. Tuttavia, a un livello dettaglio più elevato, ecco come funziona CSS. Supponete che il sito Web A offra una funzionalità di ricerca che consenta all'utente di digitare una parola o una frase in base alla quale effettuare una ricerca. Se l'utente digitasse "banana", il sito cercherebbe la frase generando quindi una pagina Web col messaggio "Spiacente, non esiste corrispondenza con la parola 'banana'" e inviandola al suo browser, che quindi analizzerebbe e visualizzerebbe la pagina. Ora supponete che invece di digitare "banana", come frase oggetto della ricerca l'utilizzatore digitasse qualcosa di simile a "banana &lt;/SCRIPT&gt; &lt;Alert('Hello');&gt; &lt;/SCRIPT&gt;".

Se la funzionalità di ricerca fosse scritta per riutilizzare meccanicamente qualsiasi tipo di frase fosse inserita per la ricerca, allora cercherebbe l'intera stringa, creando una pagina Web che dice "Spiacente, non esiste corrispondenza con la parola "banana &lt;/SCRIPT&gt; &lt;Alert('Hello');&gt; &lt;/SCRIPT&gt;". Eppure, l'intero testo che comincia con "&lt;/SCRIPT&gt;" e termina con "&lt;/SCRIPT&gt;" in realtà è un codice programma, così quando la pagina viene elaborata, nel browser dell'utente verrebbe visualizzato un box di dialogo col messaggio "Hello".

Questo è solo un esempio di come un utente potrebbe "rinviare" del codice da un Web server ed eseguirlo sulla sua macchina. Di per sé, ciò non è una vulnerabilità della sicurezza, ma per l'operatore di sito Web malintenzionato è sempre possibile far leva su questo punto debole per eseguire operazioni sul computer di un utente che visita la sua pagina. Se per esempio il sito Web B fosse operato da un malintenzionato capace di "condizionare" il pubblico a visitare il suo sito e a cliccare su un link, il sito Web B potrebbe collegarsi col Sito Web A, inserire nello spazio di ricerca il codice distruttivo, e lanciarlo (submit) a nome dell'utente. La pagina risultante "tornerebbe"all'utente (che avendo ciccato sul link appare come responsabile ultimo della ricerca), e lancerebbe il processo sulla macchina di quest'ultimo.

**Quali danni può provocare lo script nel computer dell'utente?**
Lo script proveniente dal sito Web B (quello dell'autore dell'attacco) viene eseguito nel computer dell'utente come se provenisse dal sito Web A. Questo fatto ha due conseguenze pratiche: lo script viene eseguito nel computer dell'utente con le impostazioni di protezione applicate al sito Web A.
Può pertanto accedere ai cookie e a tutti gli altri dati appartenenti al sito Web A presenti nel computer dell'utente.

**L'autore di un attacco può sfruttare la vulnerabilità per assumere il controllo del computer ISA Server?**
No. Si tratta solo di un attacco di Cross-Site Scripting. Non è possibile ottenere privilegi amministrativi sul computer ISA Server.

**L'autore di un attacco può sfruttare la vulnerabilità per violare la protezione del firewall?**
No. Non è possibile sfruttare la vulnerabilità per ridurre il livello di protezione della rete offerto dal firewall.

**Che cos'è ISA Server?**
ISA Server integra un firewall di livello aziendale e una cache Web a elevate prestazioni. Il firewall protegge la rete definendo le risorse a cui è possibile accedere e le condizioni con cui deve avvenire l'accesso. La cache Web contribuisce a migliorare le prestazioni della rete, memorizzando copie locali dei contenuti Web richiesti più di frequente. È possibile installare ISA Server in tre diverse modalità: firewall, cache e integrata.

La modalità firewall consente agli amministratori di proteggere le comunicazioni di rete mediante la configurazione di regole per il controllo delle comunicazioni tra la rete aziendale e Internet. La modalità cache consente di migliorare le prestazioni della rete memorizzando sul server le pagine Web a cui si accede di frequente. Infine, in modalità integrata sono disponibili tutte le funzionalità delle modalità cache e firewall.

**Quali sono le cause di questa vulnerabilità?**
Questa vulnerabilità è dovuta al fatto che alcune delle pagine di errore restituite da ISA Server non applicano la codifica appropriata agli URL visualizzati come testo HTML.

**Qual è il difetto delle pagine di errore di ISA Server?**
Poiché la funzione homepage(), presente in molte della pagine di errore di ISA Server, non codifica correttamente l'URL da visualizzare come testo HTML, è possibile incorporare uno script in una richiesta di collegamento e fare in modo che tale script venga restituito al browser Web dell'utente.

**A quali attacchi viene esposto il sistema a causa di questa vulnerabilità?**
Un hacker che gestisca un sito Web e riesca a indurre un utente a fare clic su un collegamento ipertestuale può sfruttare questa vulnerabilità per effettuare un attacco di Cross-Site Scripting basato su un altro sito Web che utilizza ISA Server. Come spiegato in precedenza, l'autore dell'attacco ha la possibilità di eseguire uno script nel browser dell'utente avvalendosi delle impostazioni di protezione dell'altro sito Web, oltre che di accedere ai cookie e agli altri dati appartenenti a tale sito.

**In quale modo un hacker può sfruttare questa vulnerabilità?**
Per sfruttare la vulnerabilità è necessario che chi porta l'attacco disponga di una pagina Web host e convinca un utente a cliccare su un link nella pagina; oppure, che invii all'utente un URL all'interno di un'e-mail. L'url, anche senza contenere necessariamente script, dovrà comprendere le limitazioni imposte alle richieste del client che sono dirette o che devono transitare in ISA server, in modo tale che ISA risponda con una pagina d'errore che abbia caratteristiche di vulnerabilità, dove la funzione ( ) homepage permetterebbe allo script dell'attacco di risalire a monte fino al browser.

**L'aspetto più importante per l'autore dell'attacco consiste nella possibilità di eseguire lo script nel browser dell'utente avvalendosi delle impostazioni di protezione del sito Web IIS.**

**Quali vantaggi comporta questo fatto per l'utente malintenzionato?**
I vantaggi variano da sito a sito, a seconda dell'area di protezione in cui sono stati inseriti il sito dell'autore dell'attacco e il sito IIS.

Se entrambi i siti appartengono alla stessa area di protezione (per impostazione predefinita, tutti i siti Web rientrano nell'Area Internet, a meno che l'utente non decida di inserirli in un'altra), dispongono esattamente delle stesse restrizioni di sicurezza e l'autore dell'attacco non ottiene alcun vantaggio sfruttando la vulnerabilità.

Se tuttavia l'utente ha inserito il sito Web dell'hacker in un'area con maggiori restrizioni, lo script inviato dall'autore dell'attacco ha la possibilità di eseguire nel computer dell'utente tutte le operazioni consentite agli script provenienti dal sito Web IIS.

Se invece l'utente ha inserito il sito Web IIS in un'area con restrizioni superiori a quelle del sito dell'autore dell'attacco, le possibilità di azione di quest'ultimo risulteranno ridotte rispetto a quelle di cui dispone normalmente.

È tuttavia importante notare che, indipendentemente dalle impostazioni di protezione, lo script inviato dall'autore dell'attacco può accedere ai cookie e a tutti gli altri dati appartenenti al sito Web di terze parti memorizzati nel sistema dell'utente, poiché, dal punto di vista del browser, l'attacco proviene dal sito di terze parti.

**In che modo la patch risolve questa vulnerabilità?**
La patch elimina la vulnerabilità rimuovendo sia la funzionalità homepage(), sia il comando JavaScript che consente di aggiornare la pagina e tornare alla pagina precedente.

Disponibilità della patch
-------------------------

<span></span>
**Posizioni per il download di questa patch**

-   Microsoft ISA Server:

    [English](http://download.microsoft.com/download/4/6/4/464c95cd-8488-410d-bacb-69b25eaa7822/isa2000-kb816456-x86.exe)

    [French](http://download.microsoft.com/download/a/d/6/ad64a2af-d359-44e5-88d9-321269f1afde/isa2000-kb816456-x86.exe)

    [German](http://download.microsoft.com/download/9/f/3/9f39d8a7-4897-43e5-bd90-70cc468139ae/isa2000-kb816456-x86.exe)

    [Spanish](http://download.microsoft.com/download/5/a/a/5aabcffe-e89c-4275-b2ba-64c47e42f078/isa2000-kb816456-x86.exe)

    [Japanese](http://download.microsoft.com/download/1/5/b/15b400a5-5b40-4721-92b0-caef3f190146/isa2000-kb816456-x86.exe)

#### Ulteriori informazioni sulla patch

**Piattaforme per l'installazione:**

È possibile installare la patch nei sistemi che eseguono Microsoft ISA Server e Microsoft ISA Server SP1.

**Disponibilità nei service pack futuri:**

La correzione di questo problema verrà inclusa nel prossimo service pack di ISA Server.

**Necessario riavvio:** no

**Possibilità di disinstallare la patch:** si

**Patch preesistenti:** nessuna

Verifica dell'installazione della patch:

-   Per verificare che la patch sia stata installata nel computer, verificare la presenza della seguente chiave del Registro di sistema:

    HKEY\_LOCAL\_MACHINE\\SOFTWARE\\Microsoft\\Fpc\\Hotfixes\\SP1\\277

-   Per controllare i singoli file, utilizzare le informazioni di data/ora e di versione disponibili nell'articolo 814546 della Knowledge Base.

**Avvertenze:**

Nessuna

**Localizzazione:**

Le versioni localizzate di questa patch sono disponibili nelle posizioni indicate nella sezione "Disponibilità della patch".

**Download di altre patch di protezione:**

Sono disponibili patch per altri problemi di protezione nei seguenti siti:

-   Le patch di protezione sono disponibili nel [Microsoft Download Center](http://www.microsoft.com/downloads/search.aspx?displaylang=it) ed è possibile individuarle in modo semplice eseguendo una ricerca con la parola chiave "security\_patch".
-   Le patch per i sistemi consumer sono disponibili nel sito Web [Windows Update](http://v4.windowsupdate.microsoft.com/it/default.asp).

#### Ulteriori informazioni:

**Ringraziamenti**

Microsoft [ringrazia](http://www.microsoft.com/technet/security/bulletin/policy.asp) Brett Moore di [Security-Assessment.com](http://www.security-assessment.com) per averci segnalato il problema e avere collaborato con noi al fine di proteggere i clienti.

**Supporto tecnico**:

-   Il problema è descritto in dettaglio nell'articolo [816456](http://support.microsoft.com?kbid=816456) della Microsoft Knowledge Base. Gli articoli della Microsoft Knowledge Base sono disponibili nel sito Web [Microsoft Online Support](http://search.support.microsoft.com/kb/c.asp?sd=so&ln=it).
-   Per usufruire dei servizi di supporto tecnico, visitare il sito [Microsoft Product Support Services](http://support.microsoft.com/default.aspx?scid=fh;it;cntact). Le chiamate al supporto tecnico relative alle patch di protezione sono gratuite.

**Fonti di informazioni sulla sicurezza**: nella sezione dedicata alla sicurezza del sito Web Microsoft TechNet sono disponibili ulteriori informazioni sulla protezione e la sicurezza dei prodotti Microsoft.

**Dichiarazione di non responsabilità**:

Le informazioni disponibili nella Microsoft Knowledge Base sono fornite "come sono" senza garanzie di alcun tipo. Conseguentemente, Microsoft non rilascia alcuna garanzia, esplicita o implicita, inclusa la garanzia di commerciabilità e di idoneità per uno scopo specifico. Microsoft o i suoi fornitori non saranno, in alcun caso, responsabili per danni di qualsiasi tipo, inclusi i danni diretti, indiretti, incidentali, consequenziali, la perdita di profitti, e i danni punitivi o speciali, anche se Microsoft o i suoi fornitori siano stati informati della possibilità del verificarsi di tali danni. Alcuni stati non consentono l'esclusione o la limitazione di responsabilità per danni diretti o indiretti e, dunque, la sopracitata limitazione potrebbe non essere applicabile.

**Versioni**:

-   V1.0 (16 luglio 2003): creazione del bollettino.

*Built at 2014-04-18T01:50:00Z-07:00*
