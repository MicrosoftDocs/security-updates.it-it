---
TOCTitle: 912920
Title: Advisory Microsoft sulla sicurezza 912920
ms:assetid: 912920
ms:contentKeyID: 61239797
ms:mtpsurl: 'https://technet.microsoft.com/it-IT/library/912920(v=Security.10)'
author: SharonSears
ms.author: SharonSears
---

Security Advisory

Advisory Microsoft sulla sicurezza 912920
=========================================

I sistemi infettati da Win32/Sober.Z@mm possono scaricare ed eseguire file dannosi da alcuni domini Web a partire dal 6 gennaio 2006
------------------------------------------------------------------------------------------------------------------------------------

Data di pubblicazione: mercoledì 1 marzo 2006

Microsoft è a conoscenza di una variante del mass-mailer worm Sober denominata Win32/Sober.Z@mm. Questo worm fa leva su attività di social engineering per indurre gli utenti ad aprire un file allegato o eseguibile contenuto in un messaggio e-mail. Se il destinatario apre il file allegato o eseguibile, il worm invia copie di sé stesso a tutti i contatti presenti nella rubrica del sistema. Per i clienti che utilizzano il software antivirus più recente e aggiornato, il livello di rischio di infezione da parte del worm Win32/Sober.Z@mm è ridotto.

Nei sistemi infettati da Win32/Sober.Z@mm, il malware è programmato per scaricare ed eseguire file dannosi da alcuni domini Web a partire dal 6 gennaio 2006. A partire da questa data ogni due settimane circa, il worm inizierà a scaricare ed eseguire file dannosi da altri siti presenti sullo stesso dominio Web.

Come accade per tutte le varianti conosciute di Sober, il worm non sembra sfruttare una vulnerabilità a livello di sicurezza, ma richiede l'apertura di un allegato infetto da parte dell'utente.
Microsoft ha aggiunto una funzione per il rilevamento delle varianti di Sober nell'aggiornamento di dicembre 2005 dello [strumento di rimozione malware](http://www.microsoft.com/security/malwareremove/default.mspx) e nel sito [Windows Live Safety Center](http://safety.live.com/).

I clienti che hanno motivo di credere di essere stati infettati da Sober o non sono sicuri di aver contratto o meno questo worm devono visitare il sito Web Safety.live.com e scegliere "Protection Scan" o eseguire l'ultima versione dello [strumento di rimozione malware](http://www.microsoft.com/security/malwareremove/default.mspx) da [Microsoft Update](http://update.microsoft.com/microsoftupdate) o [Windows Update](http://update.microsoft.com/microsoftupdate) per assicurarsi che i loro sistemi non siano infetti. Inoltre, Windows OneCare di Microsoft rende disponibile le funzioni di rilevamento e protezione da Sober e dalle sue varianti conosciute.

Microsoft rilascerà una versione aggiornata dello strumento di rimozione malware il 10 gennaio 2006 per fornire ulteriore assistenza nel rilevamento e la rimozione del software dannoso, compresi Sober e le sue varianti conosciute. Per ulteriori informazioni sulla procedura di installazione dello strumento di rimozione malware con le ultime definizioni, vedere l'articolo della [Microsoft Knowledge Base 891716](http://support.microsoft.com/kb/891716).

Per ulteriori informazioni su questo worm, per verificare se il sistema è stato infettato e per istruzioni sulle procedure da adottare per il ripristino, consultare la [Microsoft Virus Encyclopedia](http://www.microsoft.com/security/encyclopedia/details.aspx?name=win32/sober.z@mm). Per i riferimenti alla Microsoft Virus Encyclopedia, consultare la sezione Cenni preliminari. Microsoft consiglia ai clienti di essere molto cauti nell'aprire file allegati sconosciuti e di seguire le indicazioni disponibili in Proteggi il tuo PC per attivare un firewall, acquisire aggiornamenti software e installare software antivirus. Per ulteriori informazioni su questi passaggi, visitare il sito Web [Proteggi il tuo PC](http://www.microsoft.com/italy/protect).

Fattori attenuanti:

-   Un sistema può essere infettato dal worm solo se l'utente apre un allegato di posta elettronica dannoso.

### Informazioni generali

Cenni preliminari
-----------------

<span></span>
**Scopo dell'advisory:** informare del possibile aumento delle attività collegate al worm Win32/Sober.Z@mm a partire dal 6 gennaio 2006 e delle azioni possibili per ridurre questo potenziale rischio.

**Stato dell'advisory:** pubblicazione dell'advisory

**Raccomandazione:** consultare gli interventi consigliati ed eseguire la scansione e la pulizia dei sistemi che potrebbero essere infetti.

| Riferimenti                        | Identificazione                                                                                                                                                        |
|------------------------------------|------------------------------------------------------------------------------------------------------------------------------------------------------------------------|
| **Microsoft Virus Encyclopedia**   | [http://www.microsoft.com/security/encyclopedia/details.aspx?Name=Win32/Sober.Z@mm](http://www.microsoft.com/security/encyclopedia/details.aspx?name=win32/sober.z@mm) |
| **Strumento di rimozione malware** | [Sito Web Microsoft Security](http://www.microsoft.com/security/malwareremove/default.mspx)                                                                            |
| **Windows Live Safety Center**     | <http://safety.live.com>                                                                                                                                             |
| **Windows OneCare**                | [http://beta.windowsonecare.com](http://beta.windowsonecare.com/)                                                                                                      |
| **Symantec**                       | [W32.Sober.X@mm](http://www.microsoft.com/desktop/~)                                                                                                                   |
| **McAfee**                         | [W32/sober@mm!m681](http://www.microsoft.com/desktop/’)                                                                                                                |
| **Trend Micro**                    | [WORM\_SOBER.AG Description and solution](http://www.microsoft.com/desktop/œ)                                                                                          |
| **CA**                             | [Win32.Sober.W](http://www.microsoft.com/desktop/‚)                                                                                                                    |

In questo advisory vengono presi in esame i seguenti prodotti software.

|                                                                                                            |
|------------------------------------------------------------------------------------------------------------|
| Software correlato                                                                                         |
| Microsoft Windows 2000 Service Pack 4                                                                      |
| Microsoft Windows XP Service Pack 1                                                                        |
| Microsoft Windows XP 64-Bit Edition Service Pack 1 (Itanium)                                               |
| Microsoft Windows XP Service Pack 2                                                                        |
| Microsoft Windows XP 64-Bit Edition versione 2003 (Itanium)                                                |
| Microsoft Windows XP Professional x64 Edition                                                              |
| Microsoft Windows Server 2003                                                                              |
| Microsoft Windows Server 2003 per sistemi basati su Itanium                                                |
| Microsoft Windows Server 2003 Service Pack 1                                                               |
| Microsoft Windows Server 2003 con SP1 per sistemi basati su Itanium                                        |
| Microsoft Windows Server 2003 x64 Edition                                                                  |
| Microsoft Windows 98, Microsoft Windows 98 Second Edition (SE) e Microsoft Windows Millennium Edition (ME) |

Domande frequenti
-----------------

<span></span>
**Qual è lo scopo di questo advisory?**
Sober è un tipo di worm che infetta i computer Windows e richiede che l'utente esegua un file allegato dannoso o faccia clic su un collegamento con un allegato infetto. Dopo l'esecuzione del file allegato, questo worm e le sue varianti tenteranno di inviare copie di sé stessi a tutti i contatti presenti nella rubrica del computer. Se utilizzano versioni aggiornate del software antivirus, è possibile che gli utenti siano già protetti da Sober e dalle sue varianti.

**Il problema descritto è una vulnerabilità a livello di sicurezza che richiede la pubblicazione di un aggiornamento Microsoft?**
No. Sebbene non si tratti di una vulnerabilità a livello di sicurezza, considerando il previsto aumento di attività collegate a questa variante del worm a partire dal 6 gennaio 2006, questo aggiornamento è stato pubblicato per fornire agli utenti un ulteriore avviso ed evitare che infettino i loro sistemi eseguendo il file worm ricevuto con un allegato e per informarli in anticipo delle azioni che è possibile intraprendere per rimuovere tutte le infezioni di Sober.

**A cosa è dovuto questo rischio?**
Il rischio è dovuto all'esecuzione di un file allegato infetto contenuto in un messaggio e-mail.

**Questo problema è collegato al recente problema riguardante WMF o all'Advisory Microsoft sulla sicurezza (912840)?**
No. Il worm Win32/Sober.Z@mm non sfrutta la vulnerabilità WMF scoperta di recente, come segnalato nell'[Advisory Microsoft sulla sicurezza (912840)](http://technet.microsoft.com/security/advisory/912840).

Interventi consigliati
----------------------

<span></span>
-   **Verificare se il computer è stato infettato da Sober e rimuovere l'infezione.**

    Utilizzare lo [strumento di rimozione malware per Windows](http://www.microsoft.com/security/malwareremove/default.mspx), [Safety.live.com](http://safety.live.com/) o [Windows OneCare](http://beta.windowsonecare.com/) per cercare e rimuovere il worm Sober e le sue varianti dai sistemi interessati.

-   **Controllare le connessioni di rete in uscita verso i siti Web interessati.**
-   Poiché il worm Win32/Sober.Z@mm può scaricare ed eseguire file dannosi da alcuni domini Web a partire dal 6 gennaio 2006, è necessario controllare i tentativi di connessione ai seguenti siti Web per individuare eventuali indizi di host infetti sulle reti locali.
    |                      |
    |----------------------|
    | Siti Web interessati |
    | people.freenet.de    |
    | scifi.pages.at       |
    | home.pages.at        |
    | free.pages.at        |
    | home.arcor.de        |

-   **Proteggere il PC.**

    Microsoft consiglia di seguire le indicazioni disponibili in Proteggi il tuo PC per attivare un firewall, acquisire aggiornamenti software e installare software antivirus. Per ulteriori informazioni su questi passaggi, visitare il sito Web [Proteggi il tuo PC](http://www.microsoft.com/italy/protect).

-   Per ulteriori informazioni sulla protezione in Internet, visitare la [home page del sito Microsoft Security.](http://www.microsoft.com/security/default.mspx)
-   **Utilizzare estrema cautela nell'aprire allegati:**

    È buona norma essere molto cauti nell'aprire allegati non richiesti o di dubbia provenienza.

-   **Aggiornamento regolare di Windows**

    Si consiglia a tutti gli utenti di Windows di applicare gli ultimi aggiornamenti per la protezione Microsoft al fine di garantire la massima sicurezza del computer. Per verificare se il software è aggiornato, visitare il [sito Web Windows Update](http://go.microsoft.com/fwlink/?linkid=21130) per eseguire la scansione del computer e installare eventuali aggiornamenti ad alta priorità. Se la funzionalità Aggiornamenti automatici è attivata, gli aggiornamenti vengono inviati al computer al momento del rilascio, ma è comunque necessario assicurarsi di installarli.

### Altre informazioni

**Risorse:**

-   Per inviare un commento, completare il modulo visitando il seguente [sito Web](https://technet.microsoft.com/it-IT/library///support.microsoft.com/common/survey.aspx?scid=sw%20!!%20en%20!!%201257%26amp%20!!%20showpage=1%26amp%20!!%20ws=technet%26amp%20!!%20sd=tech(v=Security.10)).
-   Per usufruire dei servizi del supporto tecnico, visitare il sito del [Servizio Supporto Tecnico Clienti Microsoft](http://go.microsoft.com/fwlink/?linkid=21131). Per ulteriori informazioni sulle opzioni di supporto disponibili, visitare il [sito Web Microsoft Guida e supporto](https://technet.microsoft.com/it-IT/library///support.microsoft.com/(v=Security.10)).
-   I clienti internazionali possono ottenere assistenza tecnica presso le filiali Microsoft locali. Per ulteriori informazioni su come contattare Microsoft per ottenere supporto internazionale, visitare il [sito Web del supporto internazionale](http://go.microsoft.com/fwlink/?linkid=21155).
-   Nel [sito Web Sicurezza di Microsoft TechNet](http://www.microsoft.com/italy/technet/security/default.mspx) sono disponibili ulteriori informazioni sulla protezione e la sicurezza dei prodotti Microsoft.

**Dichiarazione di non responsabilità:**

Le informazioni disponibili in questo advisory sono fornite "come sono" senza garanzie di alcun tipo. Conseguentemente, Microsoft non rilascia alcuna garanzia, esplicita o implicita, inclusa la garanzia di commerciabilità e di idoneità per uno scopo specifico. Microsoft Corporation o i suoi fornitori non saranno, in alcun caso, responsabili per danni di qualsiasi tipo, inclusi i danni diretti, indiretti, incidentali, consequenziali, la perdita di profitti e i danni speciali, anche qualora Microsoft Corporation o i suoi fornitori siano stati informati della possibilità del verificarsi di tali danni. Alcuni stati non consentono l'esclusione o la limitazione di responsabilità per danni diretti o indiretti e, dunque, la sopracitata limitazione potrebbe non essere applicabile.

**Versioni:**

-   3 gennaio 2006: pubblicazione dell'advisory

*Built at 2014-04-18T01:50:00Z-07:00*
