---
TOCTitle: 914784
Title: Advisory Microsoft sulla sicurezza 914784
ms:assetid: 914784
ms:contentKeyID: 61239801
ms:mtpsurl: 'https://technet.microsoft.com/it-IT/library/914784(v=Security.10)'
author: SharonSears
ms.author: SharonSears
---

Security Advisory

Advisory Microsoft sulla sicurezza 914784
=========================================

Aggiornamento per migliorare la protezione contro l'applicazione di patch al kernel
-----------------------------------------------------------------------------------

Data di pubblicazione: martedì 13 giugno 2006

È disponibile un aggiornamento per la protezione contro l'applicazione di patch al kernel incluso con i sistemi operativi Windows x64. Questo aggiornamento protegge il codice e le strutture critiche nel kernel di Windows dalle modifiche apportate da dati o codici sconosciuti. Inoltre, aggiunge ulteriori controlli alla protezione per garantire una maggiore affidabilità, prestazioni migliori e più sicurezza. Per ulteriori informazioni su questo aggiornamento, vedere l'[articolo della Microsoft Knowledge Base 914784](http://support.microsoft.com/kb/891861). Microsoft incoraggia i clienti che utilizzano i sistemi operativi Windows x64 a installare questo aggiornamento. Per ulteriori informazioni sulla protezione contro l'applicazione di patch al kernel, visitare il seguente [sito Web Microsoft.](http://www.microsoft.com/whdc/driver/kernel/64bitpatch_faq.mspx) Per ulteriori informazioni sugli aggiornamenti previsti in questo rilascio, vedere l'[articolo della Microsoft Knowledge Base 914784](http://support.microsoft.com/kb/891861).

### Informazioni generali

Panoramica
----------

<span></span>
**Scopo dell'advisory:** Annunciare la disponibilità e chiarire lo scopo di un aggiornamento per la protezione contro l'applicazione di patch al kernel incluso con i sistemi operativi Windows x64.

**Stato dell'advisory:** L'articolo della Microsoft Knowledge Base e il relativo aggiornamento sono stati pubblicati.

**Raccomandazione:** Leggere attentamente l'articolo della Microsoft Knowledge Base indicato e applicare l'aggiornamento in base alle necessità.

| Riferimenti                                 | Identificazione                                  |
|---------------------------------------------|--------------------------------------------------|
| **Articolo della Microsoft Knowledge Base** | [914784](http://support.microsoft.com/kb/891861) |

In questo advisory vengono presi in esame i seguenti prodotti software.

|                                               |
|-----------------------------------------------|
| Software correlato                            |
| Microsoft Windows XP Professional x64 Edition |
| Microsoft Windows Server 2003 x64 Edition     |

Domande frequenti
-----------------

<span></span>
**Qual è lo scopo di questo advisory?**
Annunciare la disponibilità e chiarire lo scopo di un aggiornamento per la protezione contro l'applicazione di patch al kernel incluso con i sistemi operativi Windows x64.

**Che cos'è la protezione contro l'applicazione di patch al kernel?**
La protezione contro l'applicazione di patch al kernel è una tecnologia dei sistemi operativi Windows X64 che consente di proteggere il codice e le strutture critiche del kernel di Windows dalle modifiche apportate da software o dati sconosciuti. La protezione contro l'applicazione di patch al kernel è stata implementata in queste versioni di Windows per proteggere l'integrità del kernel di Windows e di conseguenza migliorare l'affidabilità, le prestazioni e la protezione generali di Windows. Per ulteriori informazioni sulla protezione contro l'applicazione di patch al kernel, visitare il seguente [sito Web Microsoft.](http://www.microsoft.com/whdc/driver/kernel/64bitpatch_faq.mspx)

**Perché Microsoft sta rilasciando questo aggiornamento?**
Microsoft sta rilasciando questo aggiornamento per fornire un'ulteriore verifica al sistema di protezione contro l'applicazione di patch al kernel.

**Il problema descritto è una vulnerabilità a livello di sicurezza che richiede la pubblicazione di un aggiornamento Microsoft?**
No. Sebbene questo aggiornamento aggiunga ulteriori controlli al sistema di protezione contro l'applicazione di patch al kernel, tuttavia non riguarda una vulnerabilità a livello di sicurezza. I metodi conosciuti per aggiungere patch al kernel nei sistemi in cui è abilitata la protezione contro l'applicazione di patch al kernel richiedono che il sistema sia stato già attaccato da un utente malintenzionato.

**Come viene indicato questo aggiornamento nel sito Web Windows Update?**
L'aggiornamento per la protezione contro l'applicazione di patch al kernel è un aggiornamento a priorità alta nel sito Web Windows Update. Nel sito viene associato alla categoria "Priorità alta" per i clienti che non lo hanno già ricevuto ed eseguono il software sopra elencato.

**È necessario installare questo aggiornamento anche se i sistemi operativi Windows x64 sono stati sempre aggiornati?**
Sì. Sebbene l'aggiornamento non risolva nessuna vulnerabilità critica legata alla sicurezza, esso migliora l'affidabilità, le prestazioni e la sicurezza fornite dalla protezione contro l'applicazione di patch al kernel, come descritto nel seguente [sito Web Microsoft.](http://www.microsoft.com/whdc/driver/kernel/64bitpatch_faq.mspx)

**L'aggiornamento viene distribuito con gli Aggiornamenti automatici?**
Sì, l'aggiornamento viene distribuito con gli Aggiornamenti automatici nei sistemi Windows Server 2003 x64.

Interventi consigliati
----------------------

<span></span>
**Rileggere l'articolo della Microsoft Knowledge Base e le informazioni sulla protezione contro l'applicazione di patch al kernel associati a questo advisory**

Microsoft incoraggia i clienti che utilizzano i sistemi operativi Windows x64 a installare questo aggiornamento. I clienti interessati alla protezione contro l'applicazione di patch al kernel possono trovare ulteriori informazioni nel [sito Web Microsoft.](http://www.microsoft.com/whdc/driver/kernel/64bitpatch_faq.mspx)

### Altre informazioni

**Risorse:**

-   Per inviare un commento, completare il modulo visitando il seguente [sito Web](https://support.microsoft.com/common/survey.aspx?scid=sw;en;1257&amp;showpage=1&amp;ws=technet&amp;sd=tech).
-   Per usufruire dei servizi del supporto tecnico, visitare il sito del [Servizio Supporto Tecnico Clienti Microsoft](http://go.microsoft.com/fwlink/?linkid=21131). Per ulteriori informazioni sulle opzioni di supporto disponibili, visitare il [sito Web Microsoft Guida e supporto](http://support.microsoft.com).
-   I clienti internazionali possono ottenere assistenza tecnica presso le filiali Microsoft locali. Per ulteriori informazioni su come contattare Microsoft per ottenere supporto internazionale, visitare il [sito Web del supporto internazionale](http://go.microsoft.com/fwlink/?linkid=21155).
-   Nel [sito Web Sicurezza di Microsoft TechNet](http://www.microsoft.com/italy/technet/security/default.mspx) sono disponibili ulteriori informazioni sulla protezione e la sicurezza dei prodotti Microsoft.

**Dichiarazione di non responsabilità:**

Le informazioni disponibili in questo advisory sono fornite "come sono" senza garanzie di alcun tipo. Microsoft non rilascia alcuna garanzia, esplicita o implicita, inclusa la garanzia di commerciabilità e di idoneità per uno scopo specifico. Microsoft Corporation o i suoi fornitori non saranno, in alcun caso, responsabili per danni di qualsiasi tipo, inclusi i danni diretti, indiretti, incidentali, consequenziali, la perdita di profitti e i danni speciali, anche qualora Microsoft Corporation o i suoi fornitori siano stati informati della possibilità del verificarsi di tali danni. Alcuni stati non consentono l'esclusione o la limitazione di responsabilità per danni diretti o indiretti e, dunque, la sopracitata limitazione potrebbe non essere applicabile.

**Versioni:**

-   13 giugno 2006: pubblicazione dell'advisory

*Built at 2014-04-18T01:50:00Z-07:00*
