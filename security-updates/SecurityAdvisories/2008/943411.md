---
TOCTitle: 943411
Title: Advisory Microsoft sulla sicurezza 943411
ms:assetid: 943411
ms:contentKeyID: 61239830
ms:mtpsurl: 'https://technet.microsoft.com/it-IT/library/943411(v=Security.10)'
author: SharonSears
ms.author: SharonSears
---

Security Advisory

Advisory Microsoft sulla sicurezza 943411
=========================================

Aggiornamento per aumentare la protezione di Windows Sidebar
------------------------------------------------------------

Data di pubblicazione: martedì 8 gennaio 2008

È disponibile un aggiornamento per le edizioni attualmente supportate del sistema operativo Windows Vista. L'aggiornamento aumenta la protezione di Windows Sidebar e consente di bloccare l'esecuzione dei gadget in Sidebar. Per ulteriori informazioni sull'installazione di questo aggiornamento, vedere l'[articolo della Microsoft Knowledge Base 943411](http://support.microsoft.com/kb/943411). Per ulteriori informazioni su come la protezione di Windows Sidebar consente di bloccare l'esecuzione dei gadget installati in Windows Sidebar, vedere l'[articolo della Microsoft Knowledge Base 941411](http://support.microsoft.com/kb/941411).

Il documento [Six safety tips for using gadgets with Windows Vista](http://www.microsoft.com/protect/yourself/downloads/gadgets.mspx) (in inglese) fornisce indicazioni su come scaricare e utilizzare in modo sicuro i gadget. Il documento di MSDN, [Gadgets for Windows Sidebar Security](http://msdn2.microsoft.com/library/bb508510.aspx) (in inglese), contiene informazioni sul modello di protezione di Windows Sidebar. Il documento di MSDN, [Inspect Your Gadget](http://msdn2.microsoft.com/library/bb498012.aspx) (in inglese), descrive le procedure consigliate per una programmazione sicura da seguire durante la creazione di gadget.

### Informazioni generali

Panoramica
----------

<span></span>
**Scopo dell'advisory:** Annunciare la disponibilità e chiarire lo scopo di un aggiornamento per Windows Sidebar.

**Stato dell'advisory:** L'articolo della Microsoft Knowledge Base e il relativo aggiornamento sono stati pubblicati.

**Raccomandazione:** Leggere attentamente l'articolo della Microsoft Knowledge Base indicato e applicare l'aggiornamento appropriato.

| Riferimenti                                 | Identificazione                                  |
|---------------------------------------------|--------------------------------------------------|
| **Articolo della Microsoft Knowledge Base** | [943411](http://support.microsoft.com/kb/943411) |

In questo advisory vengono presi in esame i seguenti prodotti software.

|                           |
|---------------------------|
| Software correlato        |
| Windows Vista             |
| Windows Vista x64 Edition |

Domande frequenti
-----------------

<span></span>
**Qual è lo scopo di questo advisory? **
Annunciare la disponibilità e chiarire lo scopo di un aggiornamento per la protezione di Windows Sidebar.

**Che cos'è gadget? **
I gadget sono piccole applicazioni progettate per fornire all'utente informazioni o utilità. Windows Vista gestisce i gadget come normale codice eseguibile. I gadget vengono scritti con linguaggio HTML e script, ma l'HTML non viene salvato in un server remoto arbitrario come accade con le pagine Web. Il contenuto HTML del gadget viene scaricato come parte di un pacchetto di risorse e di file di configurazione, quindi viene eseguito dal computer locale. Questo processo di download è simile a quello per le applicazioni (file .exe) scaricate da Internet.

**Che cos'è la protezione di Windows Sidebar? **
La protezione di Windows Sidebar consente di bloccare l'esecuzione dei gadget in Windows Sidebar di Windows Vista e assicura la protezione dei gadget contro potenziali vulnerabilità di protezione.

**Perché Microsoft sta rilasciando questo aggiornamento? **
Microsoft rilascia questo aggiornamento per fornire ulteriori funzionalità di protezione per Windows Sidebar. L'aggiornamento consente alla protezione di Windows Sidebar di bloccare gadget potenzialmente vulnerabili come soluzione attenuante.

**Dopo aver installato questo aggiornamento, i gadget verranno ancora eseguiti in Windows Sidebar? **
Sì. Dopo aver installato questo aggiornamento, i gadget verranno ancora eseguiti in Windows Sidebar. Questo aggiornamento non blocca l'esecuzione di specifici gadget in Windows Sidebar, ma attiva solo la protezione contro potenziali vulnerabilità di protezione nei gadget.

**Il problema descritto è una vulnerabilità a livello di sicurezza che richiede la pubblicazione di un aggiornamento Microsoft? **
No. Questo aggiornamento aggiunge funzionalità a Windows Sidebar, ma non riguarda una vulnerabilità di protezione che esiste attualmente in Sidebar o nei gadget disponibili.

**Come verrà elencato questo aggiornamento nel sito Web Windows Update?**  
Questo aggiornamento per Windows Sidebar viene indicato ad alta priorità nel sito Web Windows Update. Nel sito viene elencato nella categoria "Priorità alta" per i clienti che non lo hanno già ricevuto ed eseguono il software sopra elencato.

**È necessario installare questo aggiornamento anche se i sistemi operativi Windows sono stati sempre aggiornati? **
Sì. Sebbene l'aggiornamento non risolva nessuna vulnerabilità critica legata alla sicurezza, esso migliora l'affidabilità e le prestazioni di Windows Sidebar.

**L'aggiornamento viene distribuito con gli Aggiornamenti automatici? **
Sì. Questo aggiornamento viene distribuito con Aggiornamenti automatici per il software elencato precedentemente.

Interventi consigliati
----------------------

<span></span>
**Rileggere l'articolo della Microsoft Knowledge Base associato a questo advisory**

Microsoft incoraggia i clienti che utilizzano i sistemi operativi Windows Vista a installare questo aggiornamento. Per ottenere ulteriori informazioni sulla protezione di Windows Sidebar, vedere l'[articolo della Microsoft Knowledge Base 943411](http://support.microsoft.com/kb/943411).

### Altre informazioni

**Risorse:**

-   Per inviare un commento, completare il modulo visitando il seguente [sito Web](https://support.microsoft.com/common/survey.aspx?scid=sw;en;1257&amp;showpage=1&amp;ws=technet&amp;sd=tech).
-   Per usufruire dei servizi del supporto tecnico negli Stati Uniti e in Canada, visitare il sito del [Servizio Supporto Tecnico Clienti Microsoft](http://go.microsoft.com/fwlink/?linkid=21131). Per ulteriori informazioni sulle opzioni di supporto disponibili, visitare il [sito Web Microsoft Guida e supporto](http://support.microsoft.com/).
-   I clienti internazionali possono ottenere assistenza tecnica presso le filiali Microsoft locali. Per ulteriori informazioni su come contattare Microsoft per ottenere supporto internazionale, visitare il [sito Web del supporto internazionale](http://go.microsoft.com/fwlink/?linkid=21155).
-   Nel [sito Web Sicurezza di Microsoft TechNet](http://www.microsoft.com/italy/technet/security/default.mspx) sono disponibili ulteriori informazioni sulla protezione e la sicurezza dei prodotti Microsoft.

**Dichiarazione di non responsabilità:**

Le informazioni disponibili in questo advisory sono fornite "come sono" senza garanzie di alcun tipo. Microsoft non rilascia alcuna garanzia, esplicita o implicita, inclusa la garanzia di commerciabilità e di idoneità per uno scopo specifico. Microsoft Corporation o i suoi fornitori non saranno, in alcun caso, responsabili per danni di qualsiasi tipo, inclusi i danni diretti, indiretti, incidentali, consequenziali, la perdita di profitti e i danni speciali, anche qualora Microsoft Corporation o i suoi fornitori siano stati informati della possibilità del verificarsi di tali danni. Alcuni stati non consentono l'esclusione o la limitazione di responsabilità per danni diretti o indiretti e, dunque, la sopracitata limitazione potrebbe non essere applicabile.

**Versioni:**

-   8 gennaio 2008: Pubblicazione dell'advisory

*Built at 2014-04-18T01:50:00Z-07:00*
