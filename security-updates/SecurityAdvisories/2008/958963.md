---
TOCTitle: 958963
Title: Advisory Microsoft sulla sicurezza 958963
ms:assetid: 958963
ms:contentKeyID: 61239847
ms:mtpsurl: 'https://technet.microsoft.com/it-IT/library/958963(v=Security.10)'
author: SharonSears
ms.author: SharonSears
---

Security Advisory

Advisory Microsoft sulla sicurezza 958963
=========================================

Codice pubblicato che consente lo sfruttamento nel servizio Server
------------------------------------------------------------------

Data di pubblicazione: lunedì 27 ottobre 2008

Microsoft è a conoscenza della pubblicazione dettagliata in Internet del codice dannoso che dimostra l'esecuzione di codice che consente di sfruttare la vulnerabilità descritta nel Bollettino Microsoft sulla sicurezza [MS08-067](http://technet.microsoft.com/security/bulletin/ms08-067). Questo codice dannoso dimostra l'esecuzione di codice in Windows 2000, Windows XP e Windows Server 2003. Microsoft è a conoscenza di un limitato numero di attacchi che tentano di utilizzare questo codice di sfruttamento della vulnerabilità. Attualmente, non esistono attacchi autoreplicanti associati a questa vulnerabilità. Microsoft ha attivato il Piano di risposta ai problemi di protezione del software (SSIRP, Software Security Incident Response Process) e sta continuando ad analizzare il problema.

La ricerca condotta sul codice dannoso ha accertato che i sistemi su cui sono stati installati gli aggiornamenti descritti nel bollettino [MS08-067](http://technet.microsoft.com/security/bulletin/ms08-067) non sono interessati dal problema.  Microsoft consiglia di applicare gli aggiornamenti ai prodotti interessati abilitando la funzione degli Aggiornamenti automatici in Windows.

Microsoft continua a collaborare con i partner Microsoft Security Response Alliance (MSRA) e Microsoft Active Protections Program (MAPP) in modo che i prodotti possano fornire protezioni aggiuntive per i clienti. Abbiamo aggiornato i nostri prodotti di protezione Windows Live Safety Scanner, Windows Live OneCare e Forefront, aggiungendo ulteriori protezioni per i clienti. Abbiamo inoltre collaborato con i nostri partner del programma GIAIS (Global Infrastructure Alliance for Internet Safety) per intraprendere delle azioni volte a impedire la diffusione degli attacchi.

Se si ritiene di essere interessati da questo problema, contattare il servizio di assistenza e supporto tecnico. Per contattare il servizio di assistenza e supporto tecnico in Nord America per problemi relativi agli aggiornamenti per la protezione o a virus, chiamare il numero verde PC Safety (1-866-PCSAFETY). I clienti internazionali possono ricevere assistenza utilizzando uno dei metodi descritti nel seguente sito Web: <http://www.microsoft.com/protect/support/default.mspx> (fai clic sul collegamento ipertestuale **selezionare il paese** nel primo paragrafo).

Fattori attenuanti:

-   I clienti che hanno installato l'aggiornamento per la protezione [MS08-067](http://technet.microsoft.com/security/bulletin/ms08-067) non sono interessati da questa vulnerabilità.
-   I sistemi più esposti sono Microsoft Windows 2000, Windows XP e Windows Server 2003. I clienti che utilizzano queste piattaforme devono installare gli aggiornamenti descritti nel bollettino Microsoft sulla sicurezza [MS08-067](http://technet.microsoft.com/security/bulletin/ms08-067) al più presto possibile.
-   Se l'installazione dell'aggiornamento è l'operazione consigliata, l'applicazione dei fattori attenuanti descritti in [MS08-067](http://technet.microsoft.com/security/bulletin/ms08-067) consente ai clienti di ridurre l'esposizione ai rischi e la potenziale vulnerabilità a un attacco.

### Informazioni generali

Panoramica
----------

<span></span>
**Scopo dell'advisory:** Rendere nota la disponibilità di un aggiornamento che protegge da questo rischio potenziale.

**Stato dell'advisory:** Poiché questo problema è già stato trattato nel bollettino sulla sicurezza [MS08-067](http://technet.microsoft.com/security/bulletin/ms08-067), non sono necessari ulteriori aggiornamenti.

**Raccomandazione:** Installare l'aggiornamento per la protezione [MS08-067](http://technet.microsoft.com/security/bulletin/ms08-067) per proteggere il sistema da questa vulnerabilità.

| Riferimenti                                 | Identificazione                                                                  |
|---------------------------------------------|----------------------------------------------------------------------------------|
| **Riferimento CVE**                         | [CVE-2008-4250](http://www.cve.mitre.org/cgi-bin/cvename.cgi?name=cve-2008-4250) |
| **Articolo della Microsoft Knowledge Base** | [958963](http://support.microsoft.com/kb/958963)                                 |
| **Bollettino Microsoft sulla sicurezza**    | [MS08-067](http://technet.microsoft.com/security/bulletin/ms08-067)              |
| **Riferimento CERT**                        | [VU\#827267](http://www.kb.cert.org/vuls/id/827267)                              |

In questo advisory vengono presi in esame i seguenti prodotti software.

|                                                                                                                       |
|-----------------------------------------------------------------------------------------------------------------------|
| Software correlato                                                                                                    |
| Microsoft Windows 2000 Service Pack 4                                                                                 |
| Windows XP Service Pack 2 e Windows XP Service Pack 3                                                                 |
| Windows XP Professional x64 Edition e Windows XP Professional x64 Edition Service Pack 2                              |
| Windows Server 2003 Service Pack 1 e Windows Server 2003 Service Pack 2                                               |
| Windows Server 2003 x64 Edition e Windows Server 2003 x64 Edition Service Pack 2                                      |
| Windows Server 2003 con SP1 per sistemi basati su Itanium e Windows Server 2003 con SP2 per sistemi basati su Itanium |

Domande frequenti
-----------------

<span></span>
**Qual è lo scopo di questo advisory?**  
Microsoft è a conoscenza di segnalazioni pubbliche di codice volto a sfruttare la vulnerabilità individuata nell'aggiornamento per la protezione Microsoft [MS08-067](http://technet.microsoft.com/security/bulletin/ms08-067), che interessa il software indicato nella sezione "Panoramica".

**Il problema descritto è una vulnerabilità a livello di sicurezza che richiede la pubblicazione di un aggiornamento Microsoft?**  
Microsoft ha risolto questa vulnerabilità di protezione con gli aggiornamenti descritti nel bollettino [MS08-067](http://technet.microsoft.com/security/bulletin/ms08-067). I clienti che hanno installato tale aggiornamento non sono interessati da questa vulnerabilità. Non sono pertanto necessari ulteriori aggiornamenti.

**Quali sono le cause di questa vulnerabilità?**  
Il servizio Server non gestisce correttamente richieste RPC appositamente predisposte.

**A quali attacchi viene esposto il sistema a causa di questa vulnerabilità?**  
Sfruttando questa vulnerabilità, un utente malintenzionato potrebbe eseguire codice non autorizzato inviando una richiesta RPC non autenticata. Potrebbe quindi installare programmi e visualizzare, modificare o eliminare dati oppure creare nuovi account con diritti utente completi.

**Che cos'è il servizio Server?**  
Il servizio Server assicura il supporto RPC, il supporto per la stampa e i file e la condivisione di named pipe in rete. Il servizio Server consente di condividere le risorse locali (ad esempio, dischi e stampanti) in modo che altri utenti in rete possano accedervi. Consente inoltre di stabilire una connessione mediante named pipe tra applicazioni eseguite in altri computer e il computer locale. Questo metodo è utilizzato per RPC.

**Che cosa significa RPC?**  
RPC (Remote Procedure Call) è un protocollo che può essere utilizzato da un'applicazione per richiedere un servizio a un programma residente in un altro computer della rete. RPC aumenta l'interoperabilità perché per i programmi che lo utilizzano non è necessario conoscere i protocolli di rete che supportano la comunicazione. In questo caso, il programma che invia la richiesta è il client, mentre quello che fornisce il servizio è il server.

**Esistono problemi noti relativi all'installazione dell'Aggiornamento per la protezione Microsoft che protegge da questo rischio?**  
No. Microsoft consiglia ai clienti di installare immediatamente l'aggiornamento.

Interventi consigliati
----------------------

<span></span>
I sistemi in cui è stato installato l'aggiornamento rilasciato con il Bollettino sulla sicurezza [MS08-067](http://technet.microsoft.com/security/bulletin/ms08-067) sono già protetti dall'attacco segnalato dal codice di prova pubblicato. Se l'aggiornamento non è ancora stato installato, si consiglia di applicare le soluzioni alternative descritte nel bollettino [MS08-067](http://technet.microsoft.com/security/bulletin/ms08-067).

-   **Proteggi il tuo PC**

    Microsoft consiglia di seguire le indicazioni disponibili in Proteggi il tuo Computer per attivare un firewall, acquisire aggiornamenti software e installare software antivirus. Per ulteriori informazioni su questi passaggi, visita il sito [Proteggi il tuo Computer](http://www.microsoft.com/italy/athome/security/computer/default.mspx).

-   **Aggiornamento regolare di Windows**

    Si consiglia a tutti gli utenti di Windows di applicare gli ultimi aggiornamenti per la protezione Microsoft al fine di garantire la massima sicurezza del computer. Per verificare se il software è aggiornato, visitare il sito [Windows Update](http://windowsupdate.microsoft.com/) per eseguire la scansione del computer e installare eventuali aggiornamenti ad alta priorità. Se la funzionalità Aggiornamenti automatici è attivata, gli aggiornamenti vengono inviati al computer al momento del rilascio, ma è comunque necessario assicurarsi di installarli.

-   **Applicare le soluzioni alternative indicate nel bollettino Microsoft**

    Il Bollettino sulla sicurezza [MS08-067](http://technet.microsoft.com/security/bulletin/ms08-067) elenca le soluzioni alternative che possono essere applicate per proteggere i sistemi da questa vulnerabilità.

### Altre informazioni

**Risorse:**

-   Per inviare un commento, completare il modulo visitando il sito [Supporto Tecnico Microsoft: Contattaci](https://support.microsoft.com/common/survey.aspx?scid=sw;en;1257&amp;showpage=1&amp;ws=technet&amp;sd=tech).
-   Per usufruire dei servizi del supporto tecnico negli Stati Uniti e in Canada, visitare il sito del [Servizio Supporto Tecnico Clienti Microsoft](http://support.microsoft.com/). Per ulteriori informazioni sulle opzioni di supporto disponibili, visitare il sito [Microsoft Aiuto & Supporto](http://support.microsoft.com/).
-   I clienti internazionali possono ottenere assistenza tecnica presso le filiali Microsoft locali. Per ulteriori informazioni su come contattare Microsoft per ottenere supporto, visitare il sito per il [supporto internazionale](http://support.microsoft.com/).
-   [Microsoft TechNet Sicurezza](http://technet.microsoft.com/it-it/security/default.aspx) fornisce ulteriori informazioni sulla protezione dei prodotti Microsoft.

**Dichiarazione di non responsabilità:**

Le informazioni disponibili in questo advisory sono fornite "come sono" senza garanzie di alcun tipo. Microsoft non rilascia alcuna garanzia, esplicita o implicita, inclusa la garanzia di commerciabilità e di idoneità per uno scopo specifico. Microsoft Corporation o i suoi fornitori non saranno, in alcun caso, responsabili per danni di qualsiasi tipo, inclusi i danni diretti, indiretti, incidentali, consequenziali, la perdita di profitti e i danni speciali, anche qualora Microsoft Corporation o i suoi fornitori siano stati informati della possibilità del verificarsi di tali danni. Alcuni stati non consentono l'esclusione o la limitazione di responsabilità per danni diretti o indiretti e, dunque, la sopracitata limitazione potrebbe non essere applicabile.

**Versioni:**

-   27 ottobre 2008: Pubblicazione dell'advisory

*Built at 2014-04-18T01:50:00Z-07:00*
