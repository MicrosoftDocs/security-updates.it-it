---
TOCTitle: 2718704
Title: Advisory Microsoft sulla sicurezza 2718704
ms:assetid: 2718704
ms:contentKeyID: 61239751
ms:mtpsurl: 'https://technet.microsoft.com/it-IT/library/2718704(v=Security.10)'
author: SharonSears
ms.author: SharonSears
---

Security Advisory

Advisory Microsoft sulla sicurezza 2718704
==========================================

I certificati digitali non autorizzati potrebbero consentire lo spoofing
------------------------------------------------------------------------

Data di pubblicazione: domenica 3 giugno 2012 | Aggiornamento: mercoledì 13 giugno 2012

**Versione:** 1.1

### Informazioni generali

#### Riepilogo

Microsoft è a conoscenza di attacchi attivi che utilizzano certificati digitali non autorizzati provenienti da un'Autorità di certificazione Microsoft. Un certificato non autorizzato potrebbe essere utilizzato per accedere a contenuti riservati, effettuare attacchi di phishing o attacchi di tipo "man-in-the-middle". Questo problema interessa tutte le versioni supportate di Microsoft Windows.

Microsoft fornisce un aggiornamento per tutte le versioni supportate di Microsoft Windows. L'aggiornamento revoca l'attendibilità dei seguenti certificati CA intermedi:

-   Microsoft Enforced Licensing Intermediate PCA (2 certificates)
-   Microsoft Enforced Licensing Registration Authority CA (SHA1)

**Raccomandazione.** Per le versioni supportate di Microsoft Windows, Microsoft consiglia di applicare immediatamente l'aggiornamento utilizzando il software di gestione degli aggiornamenti o verificando la disponibilità degli aggiornamenti tramite il servizio [Microsoft Update](http://www.update.microsoft.com/microsoftupdate/v6/vistadefault.aspx?ln=it-it). Per ulteriori informazioni, consultare la sezione **Soluzioni alternative** di questo advisory.

### Dettagli sull'advisory

#### Documentazione di riferimento per il problema

Per ulteriori informazioni su questo problema, vedere la seguente documentazione di riferimento:

| Riferimenti                                 | Identificazione                                    |
|---------------------------------------------|----------------------------------------------------|
| **Articolo della Microsoft Knowledge Base** | [2718704](http://support.microsoft.com/kb/2718704) |

#### Software e dispositivi interessati

Questo advisory riguarda i software e i dispositivi interessati.

| Software interessato                                                                |
|-------------------------------------------------------------------------------------|
| Sistema operativo                                                                   |
| Windows XP Service Pack 3                                                           |
| Windows XP Professional x64 Edition Service Pack 2                                  |
| Windows Server 2003 Service Pack 2                                                  |
| Windows Server 2003 x64 Edition Service Pack 2                                      |
| Windows Server 2003 con SP2 per sistemi Itanium                                     |
| Windows Vista Service Pack 2                                                        |
| Windows Vista x64 Edition Service Pack 2                                            |
| Windows Server 2008 per sistemi a 32 bit Service Pack 2                             |
| Windows Server 2008 per sistemi x64 Service Pack 2                                  |
| Windows Server 2008 per sistemi Itanium Service Pack 2                              |
| Windows 7 per sistemi 32-bit                                                        |
| Windows 7 per sistemi a 32 bit Service Pack 1                                       |
| Windows 7 per sistemi x64                                                           |
| Windows 7 per sistemi x64 Service Pack 1                                            |
| Windows Server 2008 R2 per sistemi x64                                              |
| Windows Server 2008 R2 per sistemi x64 Service Pack 1                               |
| Windows Server 2008 R2 per sistemi Itanium                                          |
| Windows Server 2008 R2 per sistemi Itanium Service Pack 1                           |
| Opzione di installazione Server Core                                                |
| Windows Server 2008 per sistemi a 32 bit Service Pack 2 (installazione Server Core) |
| Windows Server 2008 per sistemi x64 Service Pack 2 (installazione Server Core)      |
| Windows Server 2008 R2 per sistemi x64 (installazione Server Core)                  |
| Windows Server 2008 R2 per sistemi x64 Service Pack 1 (installazione Server Core)   |

| Periferiche non interessate |
|-----------------------------|
| Windows Mobile 6.x          |
| Windows Phone 7             |
| Windows Phone 7.5           |

Domande frequenti
-----------------

<span></span>
**Perché** **questo advisory è stato rivisto il 13 giugno** **2012?**
Lo scopo di questo advisory è informare i clienti che Microsoft ha eseguito numerose ricerche ed è in grado di affermare che i dispositivi Windows Mobile 6. x, Windows Phone 7 e Windows Phone 7.5 non sono interessati dal problema.

**Qual è lo scopo di questo advisory?**
Lo scopo di questo advisory è informare i clienti che Microsoft ha accertato l'effettiva presenza di due certificati non autorizzati utilizzati in attacchi attivi. Durante le ricerche, è stata individuata una terza autorità di certificazione che ha emesso certificati con crittografia debole.

Microsoft ha emesso un aggiornamento che risolve il problema per tutte le versioni supportate di Microsoft Windows.

**Questo aggiornamento risolve le vulnerabilità legate ai** **certificati digitalinon autorizzati?**
Oltre a risolvere le vulnerabilità legate ai tre certificati non autorizzati descritti in questo advisory, questo aggiornamento è cumulativo, pertanto risolve le vulnerabilità legate a tutti i certificati digitali non autorizzati descritti negli advisory precedenti: [Advisory Microsoft sulla sicurezza 2524375](http://technet.microsoft.com/security/advisory/2524375), [Advisory Microsoft sulla sicurezza 2607712](http://technet.microsoft.com/security/advisory/2607712) e [Advisory Microsoft sulla sicurezza 2641690](http://technet.microsoft.com/security/advisory/2641690).

**Windows 8 Consumer Preview è interessato dalla** **vulnerabilità risolta** **in questo** **advisory?** ****
Sì. L'aggiornamento è disponibile per la versione di Windows 8 Consumer Preview. Agli utenti di Windows 8 Consumer Preview si consiglia di applicare gli aggiornamenti nei sistemi in uso. Gli aggiornamenti sono disponibili solo in [Windows Update](http://www.update.microsoft.com/microsoftupdate/v6/vistadefault.aspx?ln=it-it).

**Windows 8** **Release** **Preview è interessato dalla** **vulnerabilità risolta** **in questo** **advisory?**
Sì. L'aggiornamento è disponibile per la versione di Windows 8 Release Preview. Agli utenti di Windows 8 Release Preview si consiglia di applicare gli aggiornamenti nei sistemi in uso. Gli aggiornamenti sono disponibili solo in [Windows Update](http://www.update.microsoft.com/microsoftupdate/v6/vistadefault.aspx?ln=it-it).

**Che cos'è la crittografia?**
La crittografia è un metodo di protezione delle informazioni che passano dallo stato normale e leggibile (chiamato testo non crittografato) a uno in cui i dati sono oscurati (noto come testo crittografato) e viceversa.

In tutte le forme di crittografia, un valore noto come chiave è utilizzato con una procedura chiamata algoritmo di crittografia per trasformare il testo non crittografato in testo crittografato. Nel tipo più comune di crittografia, la crittografia a chiave privata, il testo crittografato viene convertito in testo non crittografato tramite la stessa chiave. In un secondo tipo di crittografia, la crittografia a chiave pubblica, viene utilizzata una chiave diversa per convertire testo crittografato in testo non crittografato.

**Che cos'è un certificato digitale?**
Nella [crittografia a chiave pubblica](http://msdn.microsoft.com/en-us/library/92f9ye3s.aspx), una delle chiavi, conosciuta come chiave privata, deve essere tenuta segreta. L'altra chiave, conosciuta come chiave pubblica, può essere condivisa. Tuttavia, il proprietario della chiave deve dichiararne la proprietà. I certificati digitali forniscono una soluzione a tal fine. Un certificato digitale è una serie di dati a prova di scasso che racchiude una chiave pubblica e le relative informazioni: il proprietario, lo scopo, la scadenza e altro ancora.

**Per cosa sono utilizzati i certificati?**
I certificati sono utilizzati principalmente per verificare l'identità di una persona o una periferica, autenticare un servizio o codificare file. In genere l'utente non deve occuparsi dei certificati. Potrebbe comunque essere visualizzato un messaggio che indica che un certificato è scaduto o non valido. In questi casi seguire le istruzioni indicate nel messaggio.

**Che cos'è un'autorità di certificazione (CA)?**
Le autorità di certificazione sono le organizzazioni che rilasciano i certificati. Stabiliscono e verificano l'autenticità delle chiavi pubbliche che appartengono agli utenti o ad altre autorità di certificazione e verificano l'identità di una persona o di un'organizzazione che chiede un certificato.

**Che cos'è un Elenco di certificati attendibili (CTL)?**
È necessario che esista una relazione di trust tra il destinatario di un messaggio firmato e il mittente del messaggio. Un metodo per stabilire tale attendibilità è attraverso un certificato, un documento elettronico che verifica che le entità o le persone siano effettivamente chi affermano di essere. Un certificato viene rilasciato da un'entità terza considerata affidabile da entrambi le parti. In questo modo, ciascun destinatario di un messaggio firmato decide se l'autorità emittente del certificato del firmatario è attendibile. CryptoAPI ha implementato una metodologia per consentire agli sviluppatori di creare applicazioni in grado di verificare automaticamente i certificati in base a un elenco predefinito di certificati e fonti affidabili. Quest'elenco di entità attendibili (chiamate soggetti) è chiamato Elenco dei certificati attendibili (CTL, Certificate Trust List ). Per ulteriori informazioni, vedere l'articolo MSDN, [Certificate Trust Verification](http://msdn.microsoft.com/en-us/library/aa376546(v=vs.85).aspx).

**Cosa ha causato il problema?**
Microsoft è a conoscenza di attacchi attivi che utilizzano certificati digitali non autorizzati provenienti da un'Autorità di certificazione Microsoft. Un certificato non autorizzato potrebbe essere utilizzato per accedere a contenuti riservati, effettuare attacchi di phishing o attacchi di tipo "man-in-the-middle". Questo problema interessa tutte le versioni supportate di Microsoft Windows.

**A quali attacchi** **viene esposto il sistema a causa di questa** **vulnerabilità?**
Un utente malintenzionato potrebbe utilizzare questi certificati per accedere a contenuti riservati, effettuare attacchi di phishing o attacchi di tipo "man-in-the-middle".

**Che cos'è un attacco di tipo "man-in-the-middle"?**
Un attacco di tipo "man-in-the-middle" si verifica quando un utente malintenzionato riavvia la comunicazione tra due utenti utilizzando il proprio computer all'insaputa degli utenti che stanno comunicando. Ogni utente coinvolto nella comunicazione invia e riceve traffico dall'utente malintenzionato in modo inconsapevole, poiché crede di comunicare solamente con l'utente desiderato.

**Cosa fa Microsoft per risolvere questo problema?**
Microsoft ha aggiornato l'archivio locale delle certificazioni non attendibili per revocare l'attendibilità delle autorità di certificazione Microsoft interessate.

**Dopo aver applicato l'aggiornamento, come è possibile verificare i certificati nell'archivio delle certificazioni non attendibili di Microsoft?
**Per informazioni su come visualizzare i certificati, consultare l'articolo MSDN [Procedura: visualizzare certificati con lo snap-in MMC](http://msdn.microsoft.com/en-us/library/ms788967.aspx).

Nello **snap-in MMC Certificati**, verificare che i certificati seguenti siano stati aggiunti alla cartella **Certificati non attendibili**:

| Servizi certificati                                           | Rilasciato da                        | Identificazione digitale                                    |
|---------------------------------------------------------------|--------------------------------------|-------------------------------------------------------------|
| Microsoft Enforced Licensing Intermediate PCA                 | Microsoft Root Authority             | 2a 83 e9 02 05 91 a5 5f c6 dd ad 3f b1 02 79 4c 52 b2 4e 70 |
| Microsoft Enforced Licensing Intermediate PCA                 | Microsoft Root Authority             | 3a 85 00 44 d8 a1 95 cd 40 1a 68 0c 01 2c b0 a3 b5 f8 dc 08 |
| Microsoft Enforced Licensing Registration Authority CA (SHA1) | Microsoft Root Certificate Authority | fa 66 60 a9 4a b4 5f 6a 88 c0 d7 87 4d 89 a8 63 d7 4d ee 97 |

Interventi consigliati
----------------------

<span></span>
**Per le versioni supportate di Microsoft Windows**

Se la funzionalità Aggiornamenti automatici è abilitata, gli utenti non devono intraprendere alcuna azione, poiché l'aggiornamento KB2718704 viene scaricato e installato automaticamente. Gli utenti che non hanno attivato la funzionalità Aggiornamenti automatici devono verificare la disponibilità di aggiornamenti e installare questo aggiornamento manualmente. Per informazioni sulle opzioni di configurazione specifiche relative agli aggiornamenti automatici, vedere l'[articolo della Microsoft Knowledge Base 294871](http://support.microsoft.com/kb/294871).

Per gli amministratori e le installazioni delle organizzazioni o gli utenti finali che desiderano installare manualmente l'aggiornamento KB2718704, Microsoft consiglia di applicare immediatamente l'aggiornamento utilizzando il software di gestione degli aggiornamenti o verificando la disponibilità degli aggiornamenti tramite il servizio [Microsoft Update](http://www.update.microsoft.com/microsoftupdate/v6/vistadefault.aspx?ln=it-it). Per ulteriori informazioni su come applicare l'aggiornamento manualmente, vedere l'[articolo della Microsoft Knowledge Base 2718704](http://support.microsoft.com/kb/2718704).

#### Ulteriori interventi consigliati

-   **Proteggere il proprio PC**

    Microsoft consiglia di seguire le indicazioni disponibili in Proteggi il tuo Computer per attivare un firewall, acquisire aggiornamenti software e installare software antivirus. Per ulteriori informazioni su questi passaggi, visitare il sito [Proteggi il tuo computer](http://www.microsoft.com/protect/computer/default.mspx).

    Per ulteriori informazioni sulla protezione in Internet, visitare [Microsoft Security Central](http://www.microsoft.com/italy/security/default.mspx).

-   **Tenere il software Microsoft aggiornato**

    Si consiglia a tutti gli utenti dei software Microsoft di applicare gli ultimi aggiornamenti per la protezione Microsoft al fine di garantire la massima sicurezza del computer. Per verificare se il software è aggiornato, visitare il sito [Microsoft Update](http://www.update.microsoft.com/microsoftupdate/v6/vistadefault.aspx?ln=it-it), per eseguire la scansione del computer e installare eventuali aggiornamenti ad alta priorità. Se l'aggiornamento automatico è attivato e configurato per fornire aggiornamenti dei prodotti Microsoft, gli aggiornamenti vengono forniti quando sono rilasciati, ma è necessario verificare che sono installati.

### Altre informazioni

#### Microsoft Active Protections Program (MAPP)

Per migliorare il livello di protezione offerto ai clienti, Microsoft fornisce ai principali fornitori di software di protezione i dati relativi alle vulnerabilità in anticipo rispetto alla pubblicazione mensile dell'aggiornamento per la protezione. I fornitori di software di protezione possono servirsi di tali dati per fornire ai clienti delle protezioni aggiornate tramite software o dispositivi di protezione, quali antivirus, sistemi di rilevamento delle intrusioni di rete o sistemi di prevenzione delle intrusioni basati su host. Per verificare se tali protezioni attive sono state rese disponibili dai fornitori di software di protezione, visitare i siti Web relativi alle protezioni attive pubblicati dai partner del programma, che sono elencati in [Microsoft Active Protections Program (MAPP) Partners](http://go.microsoft.com/fwlink/?linkid=215201).

#### Commenti e suggerimenti

-   Per inviare un commento o un suggerimento, compilare il modulo di Supporto tecnico Microsoft [Servizio di assistenza - Contattaci](https://support.microsoft.com/common/survey.aspx?scid=sw;en;1257&showpage=1&ws=technet&sd=tech).

#### Supporto

-   Per usufruire dei servizi del supporto tecnico negli Stati Uniti e in Canada, visitare il sito del [Security Support](https://consumersecuritysupport.microsoft.com/default.aspx?mkt=it-it). Per ulteriori informazioni sulle opzioni di supporto disponibili, visitare il sito [Microsoft Aiuto &amp; Supporto](http://support.microsoft.com/?ln=it).
-   I clienti internazionali possono ottenere assistenza tecnica presso le filiali Microsoft locali. Per ulteriori informazioni su come contattare Microsoft per ottenere supporto, visitare il sito per il [supporto internazionale](http://support.microsoft.com/common/international.aspx).
-   [Microsoft TechNet Sicurezza](http://technet.microsoft.com/it-it/security/default.aspx) fornisce ulteriori informazioni sulla protezione dei prodotti Microsoft.

#### Dichiarazione di non responsabilità

Le informazioni disponibili in questo advisory sono fornite "come sono" senza garanzie di alcun tipo. Microsoft non rilascia alcuna garanzia, esplicita o implicita, inclusa la garanzia di commerciabilità e di idoneità per uno scopo specifico. Microsoft Corporation o i suoi fornitori non saranno, in alcun caso, responsabili per danni di qualsiasi tipo, inclusi i danni diretti, indiretti, incidentali, consequenziali, la perdita di profitti e i danni speciali, anche qualora Microsoft Corporation o i suoi fornitori siano stati informati della possibilità del verificarsi di tali danni. Alcuni stati non consentono l'esclusione o la limitazione di responsabilità per danni diretti o indiretti e, dunque, la sopracitata limitazione potrebbe non essere applicabile.

#### Versioni

-   V1.0 (3 giugno 2012): Pubblicazione dell'advisory.
-   V1.1 (13 giugno 2012): Lo scopo di questo advisory è informare i clienti che i dispositivi Windows Mobile 6.x, Windows Phone 7 e Windows Phone 7.5 non sono interessati da questa vulnerabilità.

*Built at 2014-04-18T01:50:00Z-07:00*
