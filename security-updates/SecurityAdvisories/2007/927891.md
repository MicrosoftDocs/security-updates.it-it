---
TOCTitle: 927891
Title: Advisory Microsoft sulla sicurezza 927891
ms:assetid: 927891
ms:contentKeyID: 61239819
ms:mtpsurl: 'https://technet.microsoft.com/it-IT/library/927891(v=Security.10)'
author: SharonSears
ms.author: SharonSears
---

Security Advisory

Advisory Microsoft sulla sicurezza 927891
=========================================

Aggiornamento per Windows Installer (MSI)
-----------------------------------------

Data di pubblicazione: martedì 22 maggio 2007 | Aggiornamento: giovedì 24 maggio 2007

Oggi annunciamo la disponibilità di un aggiornamento che non risolve una vulnerabilità a livello di sicurezza, tuttavia è prioritario per mantenere aggiornati i sistemi dei clienti. L'aggiornamento interessa il seguente problema:

Durante la ricerca di aggiornamenti che utilizzano Windows Installer con Windows Update o Microsoft Update, il sistema sembra non rispondere e l'utilizzo della CPU per il processo svchost potrebbe essere al 100%.

Quando si tenta di installare un aggiornamento da Windows Update o Microsoft Update, potrebbero verificarsi i seguenti problemi:

-   Durante la ricerca di aggiornamenti che utilizzano Windows Installer con Windows Update o Microsoft Update, il sistema sembra non rispondere.
-   Viene visualizzato un errore di violazione di accesso in svchost.exe. Questo errore causa l'interruzione dei servizi Server e Workstation.
-   Si verifica una perdita di memoria durante la ricerca di aggiornamenti che utilizzano Windows Installer con Windows Update o Microsoft Update.
-   Il completamento delle ricerche con Windows Update o Microsoft Update richiede molto tempo, talvolta ore.

Si consiglia ai clienti Windows di rivedere e installare questo aggiornamento. Questo aggiornamento viene offerto automaticamente tramite Aggiornamenti automatici. Per ulteriori informazioni su questo problema, compresi i collegamenti per il download dell'aggiornamento non correlato alla protezione disponibile, vedere l'[articolo della Microsoft Knowledge Base 927891](http://support.microsoft.com/kb/927891).

Questo aggiornamento è la prima parte di un aggiornamento di due parti che rappresenta la soluzione finale del problema. A giugno verrà rilasciato un altro aggiornamento relativo al client di Windows Update. Anche questo aggiornamento verrà fornito automaticamente tramite Aggiornamenti automatici.

### Informazioni generali

Panoramica
----------

<span></span>
**Scopo dell'advisory:** Fornire spiegazioni e notifiche relative alla disponibilità dell'aggiornamento che risolve questo problema.

**Stato dell'advisory:** L'articolo della Microsoft Knowledge Base e il relativo aggiornamento sono stati pubblicati.

**Raccomandazione:** Leggere attentamente l'articolo della Microsoft Knowledge Base indicato e applicare l'aggiornamento appropriato.

| Riferimenti                                 | Identificazione                                  |
|---------------------------------------------|--------------------------------------------------|
| **Articolo della Microsoft Knowledge Base** | [927891](http://support.microsoft.com/kb/927891) |

In questo advisory vengono presi in esame i seguenti prodotti software.

|                                                                                                           |
|-----------------------------------------------------------------------------------------------------------|
| Software correlato                                                                                        |
| Microsoft Windows 2000 Service Pack 4                                                                     |
| Microsoft Windows XP Service Pack 2                                                                       |
| Microsoft Windows XP Professional x64 Edition e Windows XP Professional x64 Edition Service Pack 2        |
| Microsoft Windows Server 2003 Service Pack 1 e Windows Server 2003 Service Pack 2                         |
| Microsoft Windows Server 2003 x64 Edition Service Pack 1 e Windows Server 2003 x64 Edition Service Pack 2 |

Domande frequenti
-----------------

<span></span>
**Qual è lo scopo di questo advisory?**
Questo advisory spiega l'articolo della Microsoft Knowledge Base e l'aggiornamento associato. L'aggiornamento non corregge una vulnerabilità a livello di sicurezza, ma riguarda le condizioni di errore descritte in precedenza. Questo aggiornamento riguarda il software elencato nella sezione Cenni preliminari.

Per ulteriori informazioni, vedere l'[articolo della Microsoft Knowledge Base 927891](http://support.microsoft.com/kb/927891).

**Come si determina se il sistema è interessato da questo problema?**
Il computer potrebbe essere interessato dal problema se si notano le condizioni elencate precedentemente nel proprio computer quando si tenta di aggiornarlo tramite Microsoft Update, Aggiornamenti automatici tramite Internet o tramite Windows Server Update Services, Systems Management Server Inventory Tool per Microsoft Update o Windows Update.

**Questo problema non influisce sull'installazione dell'aggiornamento?**
Questo aggiornamento viene installato correttamente anche se il computer è già interessato dal problema. Tuttavia, finché non si installa questo aggiornamento, potrebbe non essere possibile installare altri aggiornamenti.

**Questo è un** ***advisory*** **sulla sicurezza su un aggiornamento** ***non correlato*** **alla protezione. Non è una contraddizione?**
Gli advisory sulla sicurezza riguardano modifiche relative alla sicurezza che potrebbero non richiedere uno specifico bollettino, ma che potrebbero influire sulla sicurezza complessiva del cliente. Per Microsoft, gli advisory sulla sicurezza rappresentano un mezzo per comunicare informazioni sulla sicurezza ai clienti relative a problemi che potrebbero non essere classificati come vulnerabilità e richiedere un apposito bollettino oppure relative a problemi per i quali non è stato rilasciato alcun bollettino. In questo caso, Microsoft segnala la disponibilità di un aggiornamento che influisce sulla capacità di *eseguire* aggiornamenti successivi, compresi gli aggiornamenti per la protezione. Pertanto, questo advisory non riguarda una specifica vulnerabilità a livello di sicurezza, ma piuttosto la protezione complessiva del cliente.

Interventi consigliati
----------------------

<span></span>
**Rileggere l'articolo della Microsoft Knowledge Base associato a questo advisory**

Si consiglia di installare questo aggiornamento. Per ottenere ulteriori informazioni su questo aggiornamento, vedere l'[articolo della Microsoft Knowledge Base 927891](http://support.microsoft.com/kb/927891).

Per ulteriori informazioni sulla terminologia utilizzata nel presente advisory, ad esempio su ciò che si intende per *aggiornamento*, vedere l'[articolo della Microsoft Knowledge Base 824684](http://support.microsoft.com/kb/824684).

### Altre informazioni

**Risorse:**

-   Per inviare un commento, completare il modulo visitando il seguente [sito Web](https://support.microsoft.com/common/survey.aspx?scid=sw;en;1257&amp;showpage=1&amp;ws=technet&amp;sd=tech).
-   Per usufruire dei servizi del supporto tecnico negli Stati Uniti e in Canada, visitare il sito del [Servizio Supporto Tecnico Clienti Microsoft](http://go.microsoft.com/fwlink/?linkid=21131). Per ulteriori informazioni sulle opzioni di supporto disponibili, visitare il [sito Web Microsoft Guida e supporto](http://support.microsoft.com/).
-   I clienti internazionali possono ottenere assistenza tecnica presso le filiali Microsoft locali. Per ulteriori informazioni su come contattare Microsoft per ottenere supporto internazionale, visitare il [sito Web del supporto internazionale](http://go.microsoft.com/fwlink/?linkid=21155).
-   Nel [sito Web Sicurezza di Microsoft TechNet](http://www.microsoft.com/italy/technet/security/default.mspx) sono disponibili ulteriori informazioni sulla protezione e la sicurezza dei prodotti Microsoft.

**Dichiarazione di non responsabilità:**

Le informazioni disponibili in questo advisory sono fornite "come sono" senza garanzie di alcun tipo. Microsoft non rilascia alcuna garanzia, esplicita o implicita, inclusa la garanzia di commerciabilità e di idoneità per uno scopo specifico. Microsoft Corporation o i suoi fornitori non saranno, in alcun caso, responsabili per danni di qualsiasi tipo, inclusi i danni diretti, indiretti, incidentali, consequenziali, la perdita di profitti e i danni speciali, anche qualora Microsoft Corporation o i suoi fornitori siano stati informati della possibilità del verificarsi di tali danni. Alcuni stati non consentono l'esclusione o la limitazione di responsabilità per danni diretti o indiretti e, dunque, la sopracitata limitazione potrebbe non essere applicabile.

**Versioni:**

-   22 maggio 2007: Pubblicazione dell'advisory.
-   24 maggio 2007: Advisory aggiornato per modificare il titolo da "Correzione per Windows Installer (MSI)" ad "Aggiornamento per Windows Installer (MSI)", correggere alcune piccole imprecisioni e rimuovere delle FAQ non necessarie

*Built at 2014-04-18T01:50:00Z-07:00*
