---
TOCTitle: 'Starter Kit Rimozione malware: Come determinare se si ha un problema'
Title: 'Starter Kit Rimozione malware: Come determinare se si ha un problema'
ms:assetid: 'ad1cf684-0967-4808-b9f2-a07edee0324f'
ms:contentKeyID: 20213174
ms:mtpsurl: 'https://technet.microsoft.com/it-it/library/Cc162845(v=TechNet.10)'
author: SharonSears
ms.author: SharonSears
---

Starter Kit Rimozione malware
=============================

### Come determinare se si ha un problema

Il malware in genere attacca il sistema operativo di un computer. Il sistema operativo Windows è stato un obiettivo preferenziale per diversi anni a causa della sua popolarità. Tuttavia, recentemente si sta diffondendo software dannoso che è destinato specificamente ad altri sistemi operativi. Inoltre, molti programmi malware attaccano applicazioni sia Microsoft che di terze parti e, in alcuni casi, anche i software antivirus. Pertanto, è importante mantenere sempre aggiornati il sistema operativo e le applicazioni in uso.

Sebbene la maggior parte degli attacchi malware siano destinati ai personal computer, questi non sono l'unico obiettivo. I dispositivi mobili quali PDA, sistemi per i giochi portatili e anche i telefoni cellulari sono diventati degli obiettivi.

Alcuni malware richiedono l'installazione di una particolare applicazione sul computer di destinazione per poter funzionare. Un elevato numero di attacchi di phishing e attuati tramite Internet sono rivolti agli utenti dei computer affinché installino essi stessi tali applicazioni. In molti casi è più facile ingannare un utente e fare in modo che esegua un malware piuttosto che sviluppare un meccanismo automatico. Per questo motivo è importante investire tempo nella formazione del personale e dei responsabili per renderli in grado di riconoscere simili tentativi di attacco.

##### In questa pagina

[](#ebaa)[Verifica dei problemi di prestazione](#ebaa)

### Verifica dei problemi di prestazione

Il computer in uso dovrebbe già disporre di antivirus in tempo reale e programmi antispyware in esecuzione che avvisano l'utente con un messaggio nel caso venga rilevata un'infezione. Tuttavia, se si nota un comportamento insolito o il sistema è rallentato, in qualsiasi momento è possibile eseguire un'analisi completa del sistema.

Di seguito vengono riportati alcuni dei principali problemi di prestazione che potrebbero indicare che il computer è infetto:

-   Il computer è molto più lento del normale.

-   Il computer smette frequentemente di rispondere ai comandi di programmi o del sistema.

-   Il computer si arresta spesso ed è necessario riavviarlo.

-   Il computer si riavvia da solo e l'esecuzione non avviene in modo normale.

-   Non è possibile eseguire correttamente le applicazioni sul computer.

-   Non è possibile accedere ai dischi o alle unità disco sul computer.

-   Non è possibile stampare in modo corretto.

-   Vengono visualizzati messaggi di errore o finestre a comparsa insoliti.

-   I menu e le finestre di dialogo sono visualizzati distorti.

-   La home page del browser Internet cambia in modo inatteso.

-   Non è possibile accedere alle risorse condivise dell'amministratore sul computer.

-   Si nota una perdita inspiegabile di spazio sul disco.

Sebbene non sia completo, questo elenco illustra i tipi di comportamenti insoliti che potrebbero suggerire la presenza di malware nel computer. Se si rileva uno di questi problemi di prestazione, è possibile eseguire un'analisi completa per determinare meglio se è presente un malware.

![](/security-updates/images/Cc162845.note(it-it,TechNet.10).gif)**Nota:**

Non tutti i computer in cui si verificano questi problemi hanno problemi di malware. Anche le applicazioni configurate non correttamente o bug del software possono causare problemi simili. Per evitare false indicazioni di un attacco malware, accertarsi che il sistema operativo e le applicazioni dispongano degli aggiornamenti e dei service pack più recenti e che il computer disponga di RAM adeguata per eseguire le applicazioni.

**Download**

[Scarica Starter Kit Rimozione malware (in inglese)](http://go.microsoft.com/fwlink/?linkid=93108)

**Notifiche di aggiornamento**

[Iscriviti per ottenere ulteriori informazioni su aggiornamenti e nuove versioni (in inglese)](http://go.microsoft.com/fwlink/?linkid=54982)

**Commenti e suggerimenti**

[Inviaci commenti o suggerimenti](https://technet.microsoft.com/it-it/mailto:secwish?subject=malware%20removal%20starter%20kit)

[](#mainsection)[Inizio pagina](#mainsection)
