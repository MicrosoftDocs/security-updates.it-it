---
TOCTitle: 'Appendice C: Guida per la consegna'
Title: 'Appendice C: Guida per la consegna'
ms:assetid: 'dc7a9702-6db2-4044-84f7-3cd6233ae424'
ms:contentKeyID: 21736323
ms:mtpsurl: 'https://technet.microsoft.com/it-it/library/Dd772499(v=TechNet.10)'
author: SharonSears
ms.author: SharonSears
---

Appendice C: Guida per la consegna
==================================

Pubblicato: 11 ottobre 2004 | Aggiornato: 24/11/2004 12:00:00 AM

##### In questa pagina

[](#edaa)[Introduzione](#edaa)
[](#ecaa)[Microsoft Solutions Framework](#ecaa)
[](#ebaa)[Microsoft Operations Framework](#ebaa)
[](#eaaa)[Riepilogo](#eaaa)

### Introduzione

Questa guida è rivolta a pianificatori aziendali, architetti IT e responsabili di progetto e contiene informazioni generali sulle procedure consigliate da Microsoft per il coordinamento e e l'implementazione della soluzione *Protezione delle reti LAN senza fili con Servizi certificati*. In questa guida sono incluse indicazioni sulle seguenti risorse:

-   Microsoft Solution Framework (MSF).

-   Microsoft Operations Framework (MOF).

-   Guida alla gestione dei rischi di protezione Microsoft (GGRP).

-   Fonti di informazioni di base e formazione sugli argomenti essenziali per questa soluzione.

-   Descrizione degli specifici strumenti e risorse inclusi in questa soluzione per facilitare la pianificazione, la programmazione e la gestione dell'implementazione.

[](#mainsection)[Inizio pagina](#mainsection)

### Microsoft Solutions Framework

MSF fornisce procedure comprovate per la pianificazione, la creazione e la distribuzione di una vasta gamma di soluzioni tecnologiche. MSF combina procedure consigliate per la progettazione e lo sviluppo di software e la creazione e la distribuzione di infrastrutture in un unico ciclo di vita del progetto al fine di fornire indicazioni per la realizzazione di tutti i tipi di soluzioni tecnologiche. MSF aiuta le organizzazioni a raggiungere gli obiettivi prefissati riducendo al minimo i rischi e, allo stesso tempo, garantendo il giusto grado di flessibilità. MSF offre ai clienti Microsoft varie risorse disponibili per il download nell'area MSDN del sito Web di [Microsoft Solutions Framework (MSF)](http://www.microsoft.com/msf/) all'indirizzo www.Microsoft.com/MSF/.

Gli approcci fondamentali di MSF includono:

-   Gestione della preparazione

-   Gestione dei progetti

-   Gestione dei rischi

-   Modello di team

-   Modello di processo

#### Gestione della preparazione

All'inizio di una soluzione, prima della fase di analisi della visione d'insieme/ambito del progetto, l'organizzazione deve avere la piena consapevolezza di quanto segue:

-   Gli specifici requisiti e lo scenario della protezione:

    -   Per soddisfare le esigenze delle organizzazioni che intendono implementare una soluzione per la sicurezza, Microsoft Solutions for Security (MSS) ha realizzato la Guida alla gestione dei rischi di protezione(GGRP). La GGRP è un processo dettagliato ideato per identificare i pericoli e le vulnerabilità che possono avere il maggiore impatto su una determinata organizzazione. Poiché ogni organizzazione ha requisiti aziendali differenti, non è possibile creare un unico elenco delle vulnerabilità che hanno lo stesso impatto su ogni ambiente. La Guida alla gestione dei rischi di protezione consente a un'organizzazione di creare gradualmente un sistema di protezione e individuare le aree in cui è necessario intervenire in futuro.

-   Competenze interne

    -   Questa soluzione può essere facilmente compresa e implementata da un tecnico che abbia conseguito la certificazione MCSE (Microsoft Certified Systems Engineer), due anni di esperienza e una conoscenza di base dei seguenti materiali MOC (Microsoft Official Curriculum):

        -   Corso 2810:  Principi fondamentali della protezione di rete

        -   Corso 2821:  Progettazione e gestione di un'infrastruttura a chiave pubblica

        -   Corso 2830:  Progettazione della protezione delle reti Microsoft

        -   Corso 2150:  Progettazione di una rete Microsoft Windows 2000 protetta

        -   Corso 2153: Implementazione di un'infrastruttura di rete Microsoft Windows 2000

#### Gestione dei progetti

MSF offre una vasta gamma di risorse per assistere le organizzazioni nella gestione di progetti per lo sviluppo di applicazioni e la distribuzione di infrastrutture. Questa soluzione utilizza un sottogruppo di metodologie e strumenti MSF per la creazione di una serie di strumenti di gestione dei progetti ideata per assistere i pianificatori aziendali e gli architetti IT nell'implementazione delle soluzioni, tra cui:

-   Un esempio di programmazione del progetto Microsoft® che descrive in dettaglio le attività, i tempi e le risorse necessarie per l'implementazione della soluzione ed è incluso nel kit di strumenti e risorse fornito con la presente soluzione. (Modello\_programmazione\_progetto\_protezione\_reti\_LAN\_senza fili.mpp)

-   Sono inoltre inclusi un esempio di analisi dei costi del progetto ricavato direttamente dall'esempio di programmazione del progetto e istruzioni di implementazione di riferimento di Microsoft. Tali risorse consentono di effettuare un calcolo approssimativo dell'hardware, del software e dei costi di manodopera necessari per implementare la soluzione. Questo foglio di calcolo può essere usato come modello per effettuare una stima dei costi di implementazione modificando il numero di server necessari e i relativi costi di manodopera dell'organizzazione. (Analisi costi rete LAN senza fili protetta.xls)

#### Gestione dei rischi

Un elemento essenziale della gestione dei progetti è il controllo dei rischi inerenti a un progetto. Molto spesso, il concetto di rischio è associato a una potenziale perdita, che sia essa di valore, controllo, funzionalità, qualità o tempo. Tuttavia, i rischi possono insorgere anche dall'incertezza relativa alle decisioni su un particolare progetto e ai risultati, che può impedire l'ottimizzazione delle opportunità di guadagno.

MSF favorisce un'efficace gestione dei rischi formulando relative strategie di riduzione e piani d'emergenza molto prima che i rischi possano diventare dei problemi reali o fattori che pregiudichino il successo dell'organizzazione.

Il kit di strumenti e risorse include un esempio di valutazione dei rischi ricavato da questo approccio MSF e basato sull'implementazione di questa soluzione per consentire ai professionisti IT di comprendere appieno i rischi di cui devono tener conto quando valutano l'implementazione. (Analisi rischi rete LAN senza fili protetta.xls)

#### Modello di team

MSF fornisce una struttura per separare i ruoli e le responsabilità delle iniziative di sviluppo di applicazioni e distribuzione di infrastrutture e gli strumenti per definire i ruoli e le relative interazioni. I ruoli comprendono:

-   **Gestione del programma** - Il responsabile della gestione del programma gestisce le specifiche del progetto e agisce in qualità di architetto principale, si occupa della programmazione del progetto e informa gli interessati sullo stato del progetto, dirige la valutazione e la gestione dei rischi, facilita la negoziazione tra i membri del team e coordina il processo decisionale per stabilire un giusto equilibrio tra programmazione, risorse e funzionalità.

-   **Gestione del prodotto** - Il responsabile della gestione del prodotto tutela il cliente e gestisce le sue richieste, si occupa della visione d'insieme/ambito del progetto, sviluppa e gestisce i motivi aziendali e coordina il processo decisionale per stabilire un giusto equilibrio tra programmazione, risorse e funzionalità.

-   **Sviluppo** - Il responsabile dello sviluppo specifica le caratteristiche della programmazione della soluzione, valuta i tempi e le risorse necessarie per completare ciascuna funzionalità e crea o monitora la creazione della soluzione.

-   **Test** - Il responsabile dei test verifica la funzionalità della soluzione e si assicura che tutti i problemi noti siano documentati.

-   **Esperienza dell'utente** - Il responsabile di questo ruolo tutela il cliente e gestisce le sue richieste, coordina le decisioni per stabilire un giusto equilibrio tra utilizzabilità e miglioramento delle prestazioni e sviluppa e fornisce attività di formazione per gli utenti.

-   **Gestione del rilascio** - Il responsabile della gestione del rilascio monitora operazioni, supporto e canali di consegna, gestisce l'approvvigionamento, coordina la distribuzione della soluzione e guida le decisioni cercando un compromesso tra facilità di gestione e supportabilità.

#### Modello di processo

Il modello di processo è l'elemento principale di MSF, in quanto comprende le procedure ottimali identificate, utilizzate e perfezionate da Microsoft in base alle esperienze acquisite coordinando progetti di distribuzione di infrastrutture e sviluppo di applicazioni su larga scala. I concetti principali del modello di processo MSF comprendono:

-   **Gestione dei compromessi** - È necessario stabilire un giusto equilibrio tra risorse (personale e denaro), programmazione (tempi) e funzionalità (ambito). Se è necessario modificare uno di questi elementi, anche gli altri elementi devono subire qualche tipo di modifica.

-   **Approccio basato su fasi principali** - Le fasi principali sono un elemento chiave in MSF. Sono utilizzate per pianificare e monitorare l'andamento del progetto e fungono da punti intermedi nel progetto. Servono inoltre per valutare l'avanzamento del progetto, assicurare che siano soddisfatte le aspettative del cliente, coordinare le attività dei membri del team in merito ai risultati finali e discutere l'andamento e la direzione seguita dal progetto con le persone interessate e i finanziatori.

-   **Approccio interattivo** - Secondo MSF, quando si sviluppa una soluzione è preferibile prima creare, testare e distribuire le funzionalità di base e, successivamente, aggiungere i vari set di funzioni. Questo approccio si basa su documenti che vengono aggiornati regolarmente man mano che vengono aggiunti nuovi set di funzioni. Prevede l'utilizzo di build giornaliere della soluzione, il controllo frequente dell'avanzamento e il monitoraggio costante del progetto.

-   **Fasi normali e fasi principali** - Dalla sezione [MSF,](http://www.microsoft.com/msf/) è possibile scaricare una vasta gamma di utili modelli e strumenti di progetto per ciascuna di queste fasi del progetto:

    -   **Fase di previsione**

        -   Modello per visione d'insieme/ambito

        -   Modello per la struttura del progetto

        -   Strumento di valutazione dei rischi e strumenti di gestione

    -   **Fase di pianificazione**

        -   Modelli per azienda, utente e sistema e altri modelli di requisiti

        -   Modelli per specifiche funzionali

        -   Modelli per sviluppo, gestione dei rischi, test, formazione, qualità e altre pianificazioni

    -   **Fase di creazione**

        -   Modelli per risultati finali codice e contenuto

        -   Modelli per piani di prova e tipi di test (nel capitolo 13 “Test della soluzione” sono inclusi tipi di test e un piano di prova dettagliato per la soluzione).

    -   **Fase di distribuzione**

        -   Modelli per la pianificazione di distribuzione e comunicazione

MSF è strettamente correlato a MOF, che è l'approccio Microsoft per rendere i sistemi di produzione mission-critical affidabili, disponibili e facili da gestire. MOF si basa su una serie di procedure consigliate di gestione dei servizi IT approvate a livello internazionale, denominata IT Infrastructure Library ([ITIL](http://www.itil.co.uk/)). MSF e MOF possono funzionare in modo efficace insieme o separatamente.

[](#mainsection)[Inizio pagina](#mainsection)

### Microsoft Operations Framework

Microsoft Operations Framework (MOF) fornisce alle organizzazioni utili indicazioni tecniche su come rendere affidabili, disponibili, supportabili e gestibili i prodotti e le tecnologie Microsoft utilizzati nei loro sistemi mission-critical. La Guida operativa per questa soluzione si basa su MOF e delinea le attività appropriate per rendere operativa, supportare, ottimizzare e modificare la soluzione.

In MOF sono disponibili preziose risorse e indicazioni operative, tra le quali: white paper, guide operative, strumenti di valutazione, procedure consigliate, casi di studio, modelli, strumenti di supporto e servizi. Queste indicazioni possono facilitare la soluzione di problematiche relative a personale, processi, tecnologie e gestione in ambienti IT eterogenei, distribuiti e complessi.

MOF e MSM sono illustrati in maniera più dettagliata nel capitolo 10, “Introduzione alla Guida operativa”.

[](#mainsection)[Inizio pagina](#mainsection)

### Riepilogo

Questa Guida per la consegna fornisce informazioni generali sulle procedure consigliate da Microsoft per il coordinamento e l'implementazione della soluzione *Protezione delle reti LAN senza fili con Servizi certificati.*

[](#mainsection)[Inizio pagina](#mainsection)
