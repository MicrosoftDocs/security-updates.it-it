---
TOCTitle: Data Encryption Toolkit for Mobile PC
Title: Data Encryption Toolkit for Mobile PC
ms:assetid: '5b5c4fe7-a9de-485a-b978-c7d8f4907cfe'
ms:contentKeyID: 20213168
ms:mtpsurl: 'https://technet.microsoft.com/it-it/library/Cc500474(v=TechNet.10)'
author: SharonSears
ms.author: SharonSears
---

Data Encryption Toolkit for Mobile PC
=====================================

Pubblicato: 4 aprile 2007 | Aggiornato: 29-05-2007

Come si può notare leggendo i titoli dei giornali, i PC portatili sono un bersaglio facile per i ladri. E si sentono sempre nuove storie su aziende i cui dipendenti hanno smarrito o hanno subito il furto dei loro PC portatili pieni di informazioni riservate. La perdita di dati riservati può costare alla propria organizzazione centinaia di migliaia di dollari per la perdita di affari o per il danno arrecato alla sua reputazione.

Data Encryption Toolkit for Mobile PC offre indicazioni e strumenti efficaci testati per aiutare a proteggere i dati più vulnerabili della propria organizzazione. Le strategie illustrate in questo Toolkit sono facili da comprendere e le indicazioni mostrano come ottimizzare due tecnologie di crittografia principali già disponibili in Microsoft Windows XP o Windows Vista: Crittografia file system (EFS) e Crittografia unità BitLocker (BitLocker).

-   EFS consente di proteggere i file riservati in modo che possano essere acceduti soltanto dagli utenti autorizzati. EFS è incluso in Windows XP Professional e nella maggior parte delle edizioni di Windows Vista.

-   BitLocker crittografa tutti i dati su un volume di sistema per impedire che utenti non autorizzati eseguano l'avvio del PC con un diverso sistema operativo o che spostino l'unità su un computer differente per leggere i dati. BitLocker è incluso nelle edizioni Enterprise e Ultimate di Windows Vista.

Data Encryption Toolkit for Mobile PC mostra come utilizzare in maniera efficace sia EFS che BitLocker in tutta l'organizzazione. Il Toolkit offre inoltre strumenti software e script per aiutare a configurare, distribuire e gestire centralmente le impostazioni di crittografia su tutti i PC portatili.

### Componenti di Data Encryption Toolkit

Data Encryption Toolkit for Mobile PC è costituito dai quattro componenti seguenti:

-   [Panoramica generale](http://technet.microsoft.com/library/cc162794.aspx). In questo documento è riportato un ampio sondaggio da un punto di vista aziendale e normativo relativo a come i dati mobili siano a rischio e al modo in cui Data Encryption Toolkit for Mobile PC può essere di aiuto in questa situazione. Vengono inoltre fornite informazioni su come utilizzare le indicazioni e gli strumenti forniti in questo Solution Accelerator nonché gli strumenti disponibili già concessi in licenza per attenuare questi rischi.

-   [Analisi della protezione](http://technet.microsoft.com/library/cc162811.aspx). In questa guida è riportata un'analisi approfondita su come EFS e BitLocker possono essere di aiuto per affrontare i rischi specifici associati ai dati sui PC portatili.

-   [Guida alla pianificazione e all'implementazione](http://technet.microsoft.com/library/cc162808.aspx). In questa guida viene descritto come pianificare, configurare, distribuire e far funzionare EFS e BitLocker nella propria organizzazione.

-   [Microsoft Encrypting File System Assistant](http://go.microsoft.com/fwlink/?linkid=86165). EFS Assistant è uno strumento software che può essere utilizzato per controllare centralmente le impostazioni di EFS su tutti i PC (EFS Assistant funziona anche sui computer desktop). EFS Assistant può essere di aiuto per crittografare i file riservati sui portatili degli utenti, indipendentemente dalla posizione di questi file. Inoltre, il funzionamento di EFS Assistant è trasparente per gli utenti finali, eliminando problemi relativi al training o altri impatti per gli utenti.

**Download**

[Download di Data Encryption Toolkit for Mobile PC (in inglese)](http://go.microsoft.com/fwlink/?linkid=81666)

**Notifiche di aggiornamento**

[Iscriviti per ricevere informazioni su aggiornamenti e nuovi rilasci](http://go.microsoft.com/fwlink/?linkid=54982)

**Commenti**

[Inviaci i tuoi commenti o suggerimenti](mailto:secwish@microsoft.com?subject=data%20encryption%20toolkit%20for%20mobile%20pc)

[](#mainsection)[Inizio pagina](#mainsection)
