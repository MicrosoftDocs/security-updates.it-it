---
TOCTitle: Panoramica della soluzione Protezione delle reti LAN senza fili con PEAP e password
Title: Panoramica della soluzione Protezione delle reti LAN senza fili con PEAP e password
ms:assetid: '849829a4-3247-48cc-81c7-131647c45328'
ms:contentKeyID: 20213194
ms:mtpsurl: 'https://technet.microsoft.com/it-it/library/Dd162271(v=TechNet.10)'
author: SharonSears
ms.author: SharonSears
---

Protezione delle reti LAN senza fili con PEAP e password
========================================================

### Panoramica della soluzione Protezione delle reti LAN senza fili con PEAP e password

Aggiornato: 3 aprile 2004

##### In questa pagina

[](#ecaa)[Introduzione](#ecaa)
[](#ebaa)[Panoramica della soluzione](#ebaa)
[](#eaaa)[Documentazione](#eaaa)

### Introduzione

*Protezione delle reti LAN senza fili con PEAP e password* è la guida alla seconda soluzione per la protezione delle reti LAN senza fili di Microsoft®. Questa guida abbraccia l'intero ciclo di vita della soluzione per la protezione delle reti LAN senza fili, dalla pianificazione alla distribuzione, al testing e alla gestione. L'architettura utilizzata è flessibile e quindi può essere adattata a organizzazioni di dimensioni diverse, da quelle con meno di 50 utenti fino a quelle con diverse migliaia di utenti. La soluzione si basa sul protocollo di autenticazione IEEE (Institute of Electrical and Electronic Engineers) 802.1X ed è stata realizzata e testata utilizzando client Microsoft® Windows® XP, client Microsoft Pocket PC 2003 e computer con Microsoft Windows Server™ 2003.

Questa guida è correlata alla prima soluzione per la protezione delle reti LAN senza fili di Microsoft, [Protezione delle reti LAN senza fili con Servizi certificat](http://technet.microsoft.com/library/cc527055.aspx) . Mentre la prima soluzione è indicata per le organizzazioni di grandi dimensioni, questa seconda guida è più semplice ed è stata progettata in modo da poter essere distribuita facilmente nelle organizzazioni piccole e medie. Un'altra differenza importante è rappresentata dal fatto che in questa soluzione, *Protezione delle reti LAN senza fili con PEAP e password*, vengono utilizzati nomi utente e password per autenticare utenti e computer delle LAN senza fili, mentre nella prima soluzione vengono impiegati i certificati digitali. Inoltre, questa seconda soluzione consente di utilizzare l'hardware per server esistente, senza dover acquistare nuovi prodotti, ha un modello di amministrazione più semplice e prevede l'impiego di script e impostazioni predefinite per automatizzare molte più attività di configurazione rispetto alla soluzione precedente.

Questa guida si differenzia dalla documentazione di Windows® e da molti dei documenti tecnici divulgati da Microsoft per due motivi principali. In primo luogo è *basata sulla soluzione* e non sul prodotto. L'obiettivo della guida è offrire un'infrastruttura di protezione per le reti LAN senza fili e non descrivere in dettaglio la funzionalità del prodotto. In questa guida viene presentata una soluzione *end-to-end* completa, che riguarda ogni fase del ciclo di vita, dalla pianificazione, alla realizzazione, al testing e alla gestione. In secondo luogo è *normativa*. Le scelte progettuali e le procedure descritte derivano dall'esperienza sviluppata durante distribuzioni di reti LAN senza fili presso Microsoft e i suoi clienti. Inoltre, la soluzione descritta in questa guida è stata realizzata e testata nei laboratori Microsoft, per verificarne il corretto funzionamento.

[](#mainsection)[Inizio pagina](#mainsection)

### Panoramica della soluzione

Questa guida si articola in quattro sezioni, una per ogni fase del ciclo di vita della soluzione, ovvero pianificazione, implementazione, testing e gestione.

[![](/security-updates/images/Dd162271.PEAP_001(it-it,TechNet.10).gif "Figura 1.1 Panoramica della soluzione Protezione delle reti LAN senza fili con PEAP e password")](https://technet.microsoft.com/it-it/dd162271.peap_001_big(it-it,technet.10).gif)

**Figura 1.1 Panoramica della soluzione Protezione delle reti LAN senza fili con PEAP e password**

La sezione relativa alla pianificazione è costituita da un'introduzione, "Scelta di una strategia per la protezione di reti LAN senza fili" e dal capitolo 2 "Pianificazione dell'implementazione della protezione di reti LAN senza fili". I successivi quattro capitoli compongono la sezione relativa alle fasi di realizzazione e distribuzione. In essi viene spiegato come implementare i server RADIUS (Remote Authentication Dial-In User Service) con Servizio autenticazione Internet (IAS) di Windows Server 2003, come distribuire i client senza fili e come supportare l'infrastruttura. Ogni capitolo contiene procedure dettagliate per l'installazione e la configurazione dei componenti software e per la loro integrazione in una soluzione utilizzabile nelle varie realtà dei lettori. Sono disponibili, inoltre, procedure di verifica che permettono di individuare preventivamente eventuali errori.

La sezione relativa al testing contiene un capitolo in cui viene spiegato come controllare il corretto funzionamento della soluzione prima di distribuirla. In un ulteriore capitolo viene descritto come gestire la soluzione, cioè come far funzionare e monitorare tutti i componenti della soluzione e come intervenire per risolvere eventuali problemi.

Infine, la guida è corredata da un set di strumenti e script che permettono di automatizzare molte attività di implementazione e gestione.

[](#mainsection)[Inizio pagina](#mainsection)

### Documentazione

[Introduzione: Scelta di una strategia per la protezione di reti LAN senza fili](http://technet.microsoft.com/it-it/library/dd536242.aspx)

[Capitolo 1: Protezione delle reti LAN senza fili con PEAP e password](http://technet.microsoft.com/it-it/library/dd536230.aspx)

[Capitolo 2: Pianificazione dell'implementazione della protezione di reti LAN senza fili](http://technet.microsoft.com/it-it/library/dd536231.aspx)

[Capitolo 3: Predisposizione dell'ambiente](http://technet.microsoft.com/it-it/library/dd536232.aspx)

[Capitolo 4: Creazione dell'Autorità di certificazione della rete](http://technet.microsoft.com/it-it/library/dd536233.aspx)

[Capitolo 5: Creazione dell'infrastruttura di protezione per LAN senza fili](http://technet.microsoft.com/it-it/library/dd536234.aspx)

[Capitolo 6: Configurazione dei client delle reti LAN senza fili](http://technet.microsoft.com/it-it/library/dd536235.aspx)

[Capitolo 7: Testing della soluzione per reti LAN senza fili protette](http://technet.microsoft.com/it-it/library/dd536236.aspx)

[Capitolo 8: Gestione della soluzione per reti LAN senza fili protette](http://technet.microsoft.com/it-it/library/dd536237.aspx)

[Appendice A: Utilizzo di PEAP nell'impresa](http://technet.microsoft.com/it-it/library/dd536238.aspx)

[Appendice B: Utilizzo di WPA nella soluzione](http://technet.microsoft.com/it-it/library/dd536239.aspx)

[Appendice C: Versioni del sistema operativo supportate](http://technet.microsoft.com/it-it/library/dd536240.aspx)

[Appendice D: Script e file di supporto](http://technet.microsoft.com/it-it/library/dd536241.aspx)

#### Programma per preinstallazioni di prova

Microsoft ha creato un programma che prevede l'assistenza da parte di personale di Microsoft Consulting Services ai clienti che desiderano adottare questa soluzione. Se siete interessati a implementare questa soluzione e a far conoscere la vostra esperienza a Microsoft, vi invitiamo a contattare il vostro Microsoft Account Team e a scrivere a [SecEAP@Microsoft.com.](mailto:seceap@microsoft.com?subject=potential%20eap%20for%20microsoft%20solution%20for%20secure%20wireless%20lans)

#### Supporto

Per ulteriori informazioni sul supporto offerto per i prodotti Microsoft utilizzati in questa soluzione, inclusi procedure per la risoluzione dei problemi, programmi di assistenza e risorse, visitare <http://support.microsoft.com/>.

#### Download e risorse

La soluzione è disponibile per il download all'indirizzo [http://go.microsoft.com/fwlink/?LinkId=23481](http://go.microsoft.com/fwlink/?linkid=23481).

Sono disponibili anche ulteriori risorse:

-   Per informazioni sulla protezione presso Microsoft, vedere la pagina Security — Trustworthy Computing for IT in Microsoft TechNet® all'indirizzo [http://www.microsoft.com/technet/security/Default.mspx](http://www.microsoft.com/italy/technet/security/default.mspx) (in inglese).

-   Per informazioni su Windows Server™ 2003 e Wi-Fi, vedere la pagina Wi-Fi nel sito Web Windows Server System all'indirizzo <http://www.microsoft.com/wifi> (in inglese).

-   Per informazioni sugli standard IEEE per la tecnologia senza fili, visitare il sito Web IEEE all'indirizzo <http://standards.ieee.org/wireless/> (in inglese).

-   Per informazioni su Wi-Fi Alliance, vedere il sito Web dell'organizzazione all'indirizzo <http://www.wi-fialliance.org/> (in inglese).

#### Commenti e suggerimenti

Microsoft è lieta di ricevere commenti e suggerimenti dei lettori su questo materiale, in particolare in merito ai seguenti argomenti:

-   Livello di utilità delle informazioni fornite.

-   Accuratezza delle procedure.

-   Livello di chiarezza e interesse dei capitoli.

-   Valutazione complessiva della soluzione.

Inviare i commenti e i suggerimenti al seguente indirizzo di posta elettronica: [SecWish@Microsoft.com.](mailto:secwish@microsoft.com?subject=feedback%20re:%20microsoft%20solution%20for%20securing%20wireless%20lans%20with%20peap%20and%20passwords)

#### Riconoscimenti

**Autore:** Ian Hellen

**Program Management:** Bruce Lobree, Karl Grunwald, Jeff Coon

**Test:** Mehul Mediwala

**Coautore:** Stirling Goetz

**Curatore:** Vidyatech

**Revisori:** Drew Baron, David Cross, Joseph Davies, Stirling Goetz, Mike Greer, Jesper Johansson, Carsten Kinder, Ashwin Palekar, Steve Riley (SBU), Ray Sun, Laudon Williams, Shain Wray

**Scarica la soluzione completa**

[Protezione delle reti LAN senza fili con PEAP e password](http://go.microsoft.com/fwlink/?linkid=23481)

[](#mainsection)[Inizio pagina](#mainsection)
