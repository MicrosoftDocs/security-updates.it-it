---
TOCTitle: 'Gestione di identità e accessi: Concetti fondamentali'
Title: 'Gestione di identità e accessi: Concetti fondamentali'
ms:assetid: '8dcd4313-c35b-42e3-996b-208ec054d863'
ms:contentKeyID: 20200818
ms:mtpsurl: 'https://technet.microsoft.com/it-it/library/Dd536218(v=TechNet.10)'
author: SharonSears
ms.author: SharonSears
---

Concetti fondamentali
=====================

### Capitolo 4: Servizi directory

Aggiornato: 29 aprile 2004

I servizi directory rappresentano componenti fondamentali per qualsiasi strategia di gestione di identità e accessi per diversi motivi, soprattutto perché costituiscono il modo più comune di memorizzare informazioni sulle identità e l'autenticazione per i sistemi operativi dei server.

Un servizio directory non si limita a memorizzare informazioni sull'utente: memorizza informazioni sull'identità relative a risorse, computer e applicazioni, dato che è necessario applicare i criteri di protezione anche a tali risorse. L'integrazione delle identità con funzioni di autenticazione e autorizzazione consente ai servizi directory di gestire sia le autenticazioni che le autorizzazioni di accesso per le risorse.

### Active Directory

Il servizio directory Microsoft® Active Directory® è un archivio centrale distribuito, protetto, con un elevato livello di disponibilità, strettamente integrato con Windows 2000 Server e Windows Server™ 2003. Active Directory serve come punto focale per la gestione e l'amministrazione di account utente, autenticazione, criteri di protezione e risorse dell'organizzazione quali computer, stampanti e server.

Unica di Active Directory è la capacità di gestire le identità degli utenti e di controllare l'accesso degli utenti a svariate risorse su più sistemi e piattaforme. Questa funzione consente alle organizzazioni di utilizzare Active Directory come archivio autorevole per informazioni su identità, autenticazione e autorizzazione che è possibile estendere ad altre applicazioni, sistemi e piattaforme.

#### Gestione dei diritti utente in Active Directory

L'uso di Active Directory come servizio directory per le identità degli utenti consente alle organizzazioni di sfruttare funzioni leader del settore per la gestione dei diritti di accesso degli utenti. Questa integrazione consente di risolvere i seguenti problemi fondamentali di gestione di identità e accessi identificati in precedenza:

-   **Protezione:** è possibile implementare modifiche ai diritti di accesso degli utenti sull'intera rete con un'unica operazione, riducendo la possibilità di lasciare inavvertitamente una back door aperta su informazioni riservate.

-   **Complessità di gestione:** per ciascun utente, è disponibile un'unica posizione per la gestione di diritti acquisiti e credenziali. Inoltre questo approccio semplifica l'accesso degli utenti perché per accedere alla rete e alle relative risorse sono necessari un solo accesso e una sola password.

-   **Contenimento dei costi e produttività:** un sistema singolo per la gestione di gruppi e ruoli elimina la ridondanza degli amministratori di rete per la concessione e il monitoraggio di privilegi su ciascun singolo sistema e applicazione.

#### Criteri di gruppo per Windows Server 2003

È possibile utilizzare i Criteri di gruppo per Windows Server 2003 (disponibili anche su Windows 2000 Server) per definire e applicare configurazioni di utenti e computer per gruppi di utenti e computer. Con Criteri di gruppo, un'organizzazione può specificare impostazioni per i criteri per i seguenti elementi:

-   Criteri basati sul Registro di sistema per i sistemi operativi e i componenti Windows.

-   Opzioni di protezione per impostazioni di protezione relative a computer locale, dominio e rete come criteri relativi a password e account.

-   Installazione del software e opzioni di manutenzione per gestire manualmente operazioni di aggiunta, aggiornamento e rimozione di applicazioni.

I criteri di gruppo garantiscono il controllo delle impostazioni dei criteri per l'intera organizzazione, consentendo di migliorare la protezione riducendo l'impegno da parte dell'amministrazione e i costi di assistenza.

Per ulteriori informazioni sui Criteri di gruppo in Windows Server 2000 e Windows Server 2003, vedere l'argomento relativo all'introduzione ai criteri di gruppo nella Guida di Windows e la pagina [Step-by-Step Guide to Understanding the Group Policy Feature Set](http://www.microsoft.com/technet/prodtechnol/windows2000serv/howto/grpolwt.mspx) sul sito Web Microsoft TechNet all'indirizzo:
http://www.microsoft.com/technet/prodtechnol/
windows2000serv/howto/grpolwt.mspx.

#### Uso del linguaggio DSML (Directory Services Markup Language)

Il linguaggio DSML consente di rappresentare informazioni strutturali di directory e operazioni di directory sotto forma di documento XML ed è stato progettato per consentire ad applicazioni aziendali basate su XML di utilizzare informazioni su profili e risorse da una directory nel relativo ambiente nativo. DSML consente di utilizzare XML e directory e fornisce una base comune per tutte le applicazioni basate su XML per garantire un migliore utilizzo delle directory.

DSML Services for Windows estende le potenzialità del servizio Active Directory. Poiché DSML Services for Windows utilizza standard aperti quali HTTP, XML e SOAP (Simple Object Access Protocol), rende possibile un maggiore livello di interoperabilità. Ad esempio, oltre al protocollo già divenuto standard LDAP (Lightweight Directory Access Protocol), molte periferiche e altre piattaforme dispongono di protocolli alternativi per la comunicazione con Active Directory. Questo approccio consente una serie di vantaggi fondamentali per gli amministratori IT e gli ISV (Independent Software Vendors), che dispongono ora di maggiori scelte di standard aperti per l'accesso ad Active Directory.

DSML Services for Windows supportano DSML versione 2 (DSMLv2), uno standard approvato da [Organization for the Advancement of Structural Information Standards (OASIS)](http://www.oasis-open.org/committees/dsml/) e utilizzato da molti produttori di servizi directory. Il supporto della specifica DSMLv2 consente una migliore interoperabilità con gli altri produttori di servizi directory che supportano anch'essi questo standard. Per informazioni sulla specifica e sullo schema DSMLv2, visitare il sito Web di [OASIS](http://www.oasis-open.org/) all'indirizzo http://www.oasis-open.org.

Maggiori informazioni sull'implementazione Microsoft di [DSML Services for Windows](http://www.microsoft.com/downloads/details.aspx?familyid=37df79b8-6f2b-4c04-9744-49816baee8ae&displaylang=en) sono disponibili sul sito Web Microsoft.com all'indirizzo: http://www.microsoft.com/windows2000/server/
evaluation/news/bulletins/dsml.asp

[](#mainsection)[Inizio pagina](#mainsection)

### Active Directory Application Mode (ADAM)

Una directory di rete come Active Directory rappresenta la posizione corretta per la memorizzazione di dati relativamente statici, applicabili globalmente. Quando un'organizzazione o uno sviluppatore deve memorizzare informazioni relative all'identità specifiche di un'applicazione o che richiedono il controllo locale dei dati, può utilizzare una nuova modalità di Active Directory denominata ADAM (Active Directory Application Mode).

ADAM risolve molti dei problemi derivanti dalla distribuzione di applicazioni che necessitano della struttura di una directory ma non sono adatte all'ambiente Active Directory per uno o più di uno dei seguenti requisiti:

-   Memorizzazione di dati di personalizzazione

-   Memorizzazione di dati che richiedono aggiornamenti frequenti

-   Supporto di applicazioni abilitate all'uso di directory che richiedono l'aggregazione di dati di profilo da più insiemi di strutture o da una diversa organizzazione come una struttura OU

-   Abilitazione della migrazione di directory

Per ulteriori informazioni su ADAM in questi scenari, vedere il documento relativo alla gestione degli accessi alle reti Intranet in questa serie. Per ulteriori informazioni su ADAM e per scaricarlo, visitare la pagina [Windows Server 2003 Active Directory Application Mode](http://go.microsoft.com/fwlink/?linkid=20119) sul sito Web Microsoft all'indirizzo http://go.microsoft.com/fwlink/?LinkId=20119.

[](#mainsection)[Inizio pagina](#mainsection)
