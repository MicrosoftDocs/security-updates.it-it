---
TOCTitle: 'Passaggio 7. Approvare e distribuire gli aggiornamenti in WSUS 3.0'
Title: 'Passaggio 7. Approvare e distribuire gli aggiornamenti in WSUS 3.0'
ms:assetid: '88fac442-a9d3-4e74-92f6-3822b7237af1'
ms:contentKeyID: 18132401
ms:mtpsurl: 'https://technet.microsoft.com/it-it/library/Cc708475(v=WS.10)'
author: SharonSears
ms.author: SharonSears
---

Passaggio 7. Approvare e distribuire gli aggiornamenti in WSUS 3.0
==================================================================

Le informazioni disponibili in questo passaggio consentono di approvare un aggiornamento per i computer di prova appartenenti al gruppo Test. Durante le 24 ore successive i computer del gruppo contatteranno il server di WSUS. Dopo questo periodo, è possibile utilizzare la funzionalità per la gestione dei rapporti di WSUS per verificare che gli aggiornamenti siano stati distribuiti ai computer. Se i risultati del test sono soddisfacenti, sarà quindi possibile approvare gli stessi aggiornamenti per gli altri computer dell'organizzazione.

**Nel passaggio 7 vengono illustrate le procedure seguenti**:

-   Approvare e distribuire un aggiornamento.
-   Controllare lo stato dell'aggiornamento.

**Per approvare e distribuire un aggiornamento**
1.  Nella console di amministrazione WSUS fare clic su **Aggiornamenti**. In questo modo verrà visualizzato un riepilogo degli aggiornamenti nelle visualizzazioni predefinite (**Tutti gli aggiornamenti**, **Aggiornamenti ad alta priorità**, **Aggiornamenti della protezione** e **Aggiornamenti di WSUS**). Per questa procedura utilizzare **Tutti gli aggiornamenti**.

2.  Nell'elenco degli aggiornamenti selezionare gli aggiornamenti dei quali si desidera approvare l'installazione. Nel riquadro inferiore dell'area Aggiornamenti sono disponibili informazioni su un aggiornamento selezionato. Per selezionare più aggiornamenti contigui, tenere premuto **MAIUSC** durante la selezione. Per selezionare più aggiornamenti non contigui, tenere premuto **CTRL** durante la selezione.

3.  Fare clic con il pulsante destro del mouse sulla selezione e quindi scegliere **Approva**. Verrà visualizzata la finestra di dialogo **Approva aggiornamenti**.

4.  Selezionare uno dei gruppi, ad esempio **Test**, quindi fare clic sulla freccia alla sua sinistra. Verrà visualizzato un menu di scelta rapida contenente le opzioni **Approvato per l'installazione**, **Approvato per la rimozione**, **Non approvato**, **Scadenza**, **Come padre** e **Applica a elementi figlio**. Fare clic su **Approvato per l'installazione** e quindi su **OK**.

5.  Verrà visualizzata una nuova finestra, **Stato approvazione**, che indica la progressione di differenti attività che influiscono sull'approvazione degli aggiornamenti. Al termine della procedura di approvazione, fare clic su **Chiudi** per chiudere la finestra.

| ![](/security-updates/images/Cc708475.note(WS.10).gif)Nota                                                                                         |
|---------------------------------------------------------------------------------------------------------------------------------------------------------------|
| Molte opzioni sono associate all'approvazione degli aggiornamenti, ad esempio l'impostazione di una scadenza, nonché la disinstallazione degli aggiornamenti. |

Dopo 24 ore, è possibile utilizzare la funzionalità per la gestione dei rapporti di WSUS per verificare se gli aggiornamenti sono stati distribuiti ai computer.

**Per controllare lo stato di un aggiornamento**
1.  Nella console di amministrazione WSUS fare clic su **Rapporti** nel riquadro di sinistra.

2.  Nella pagina **Rapporti** è possibile visualizzare una serie di rapporti standard. Fare clic sul rapporto **Riepilogo stato aggiornamenti**. Verrà visualizzata la finestra **Rapporto aggiornamenti**.

3.  Per filtrare l'elenco degli aggiornamenti, selezionare i criteri che si desidera utilizzare, ad esempio **Includi aggiornamenti in queste classificazioni**, quindi fare clic su **Esegui rapporto** sulla barra degli strumenti della finestra.

4.  Verrà visualizzato il riquadro **Rapporto aggiornamenti**. È possibile verificare lo stato dei singoli aggiornamenti selezionando l'aggiornamento nella sezione sinistra del riquadro. L'ultima sezione del riquadro dei rapporti consente di visualizzare un riepilogo dello stato dell'aggiornamento.

5.  È possibile salvare o stampare tale rapporto facendo clic sull'icona appropriata presente sulla barra degli strumenti.

Se la distribuzione degli aggiornamenti al gruppo Test è stata completata correttamente, sarà possibile approvare gli stessi aggiornamenti per gli altri computer dell'organizzazione.
