---
TOCTitle: 'Passaggio 5. Configurare Aggiornamenti automatici'
Title: 'Passaggio 5. Configurare Aggiornamenti automatici'
ms:assetid: '5da6d10a-6ff1-4de8-b53a-4893bf8bd9fa'
ms:contentKeyID: 18132383
ms:mtpsurl: 'https://technet.microsoft.com/it-it/library/Cc720532(v=WS.10)'
author: SharonSears
ms.author: SharonSears
---

Passaggio 5. Configurare Aggiornamenti automatici
=================================================

Per i computer client di WSUS è necessaria una versione compatibile di Aggiornamenti automatici. Durante l'installazione di WSUS, IIS viene configurato automaticamente per distribuire la versione più recente di Aggiornamenti automatici a tutti i computer client che contattano il server di WSUS.

La modalità ottimale per la configurazione di Aggiornamenti automatici varia in base all'ambiente di rete. In un ambiente con Active Directory è possibile utilizzare un oggetto Criteri di gruppo basato sul dominio. In un ambiente senza Active Directory è possibile utilizzare l'oggetto Criteri di gruppo locale. A seconda che venga utilizzato l'oggetto Criteri di gruppo locale o un oggetto Criteri di gruppo basato sul dominio, è necessario puntare i computer client al server di WSUS e quindi configurare Aggiornamenti automatici.

Le istruzioni seguenti sono valide per una rete che esegue Active Directory gestita mediante Criteri di gruppo. Per eseguire le procedure illustrate di seguito, è necessario avere familiarità con Criteri di gruppo e utilizzarli per gestire la rete. È necessario creare un nuovo oggetto Criteri di gruppo per le impostazioni di WSUS e quindi collegarlo al dominio.

Per ulteriori informazioni su Criteri di gruppo, visitare il sito Web sulle tecnologie relative a Criteri di gruppo all'indirizzo [http://go.microsoft.com/fwlink/?LinkID=47375](http://go.microsoft.com/fwlink/?linkid=47375) (le informazioni potrebbero essere in lingua inglese).

**Nel passaggio 5 vengono illustrate le procedure seguenti**:

-   Aggiungere il modello amministrativo di WSUS.
-   Configurare Aggiornamenti automatici.
-   Puntare i computer client in uso al server di WSUS.
-   Avviare manualmente il rilevamento in base al server di WSUS.

Eseguire le prime tre procedure in un oggetto Criteri di gruppo basato sul dominio. Sarà necessario creare una nuovo oggetto Criteri di gruppo o utilizzarne uno esistente. Se si utilizza la console Gestione Criteri di gruppo per gestire gli oggetti Criteri di gruppo, individuare l'oggetto Criteri di gruppo che si desidera modificare e quindi fare clic su **Modifica**.

Per visualizzare le impostazioni relative ai criteri per la gestione di WSUS, sarà necessario assicurarsi che il file del modello amministrativo di WSUS, wuau.adm, venga aggiunto all'Editor oggetti Criteri di gruppo. Dal momento che, per impostazione predefinita, il file wuau.adm è presente tra i file del sistema operativo, dovrebbe già essere disponibile nell'Editor oggetti Criteri di gruppo.

**Per aggiungere il modello amministrativo di WSUS**
1.  Nell'Editor oggetti Criteri di gruppo fare clic su uno dei nodi di **Modelli amministrativi**.

2.  Scegliere **Aggiunta/Rimozione modelli** dal menu **Azione** e quindi fare clic su **Aggiungi**.

3.  Nella finestra di dialogo **Modelli criteri** fare clic su **wuau.adm** e quindi su **Apri**.

4.  Nella finestra di dialogo **Aggiunta/Rimozione modelli** fare clic su **Chiudi**.

**Per configurare Aggiornamenti automatici**
1.  Nell'Editor oggetti Criteri di gruppo espandere **Configurazione computer**, **Modelli amministrativi**, nonché **Componenti di Windows** e quindi fare clic su **Windows Update**.

2.  Nel riquadro dei dettagli fare doppio clic su **Configura aggiornamenti automatici**.

3.  Fare clic su **Attivata** e quindi su una delle opzioni seguenti:

    -   **Avviso per download e installazione**: Se viene selezionata questa opzione, per tutti gli utenti che accedono con privilegi di amministratore verranno visualizzate una notifica prima del download e una prima dell'installazione degli aggiornamenti.
    -   **Download e avviso installazione**: Se viene selezionata questa opzione, il download degli aggiornamenti verrà avviato automaticamente. Al termine del download, per tutti gli utenti che accedono con privilegi di amministratore viene visualizzata una notifica prima dell'installazione degli aggiornamenti.
    -   **Download e pianificazione installazione**. Se Aggiornamenti automatici è configurato per l'esecuzione di un'installazione pianificata, sarà inoltre necessario impostare il giorno e l'ora per l'installazione pianificata ricorrente.
    -   **Consenti scelta impostazioni all'amministratore locale**. Se viene selezionata questa opzione, gli amministratori locali potranno utilizzare Aggiornamenti automatici nel Pannello di controllo per selezionare l'opzione di configurazione desiderata, ad esempio l'ora dell'installazione pianificata. Gli amministratori locali non possono disattivare Aggiornamenti automatici.

4.  Fare clic su **OK**.

| ![](/security-updates/images/Cc720532.note(WS.10).gif)Nota                                                                            |
|--------------------------------------------------------------------------------------------------------------------------------------------------|
| L'opzione **Consenti scelta impostazioni all'amministratore locale** viene visualizzata solo se Aggiornamenti automatici è compatibile con WSUS. |

**Per puntare i computer client in uso al server di WSUS**
1.  Nell'Editor oggetti Criteri di gruppo espandere **Configurazione computer**, **Modelli amministrativi**, nonché **Componenti di Windows** e quindi fare clic su **Windows Update**.

2.  Nel riquadro dei dettagli fare doppio clic su **Specificare la posizione del servizio di aggiornamento Microsoft nella rete Intranet**.

3.  Fare clic su **Attivata** e digitare l'URL HTTP dello stesso server di WSUS nelle caselle **Impostare il servizio di aggiornamento nella rete Intranet per il rilevamento degli aggiornamenti** e **Impostare il server per le statistiche nella rete Intranet**. Ad esempio, digitare *http://nomeserver* in entrambe le caselle e quindi fare clic su **OK**.

| ![](/security-updates/images/Cc720532.note(WS.10).gif)Nota                                                                                                                                                                                                                                               |
|---------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------|
| Se si utilizza l'oggetto Criteri di gruppo locale per puntare questo computer a WSUS, tale impostazione diverrà immediatamente effettiva e il computer verrà visualizzato nella console di amministrazione WSUS in breve tempo. È possibile rendere più rapido questo processo avviando manualmente il rilevamento. |

Dopo la configurazione di un computer client, è necessario attendere alcuni minuti per la visualizzazione del computer stesso nella pagina **Computer** della console WSUS. Un computer client configurato mediante un oggetto Criteri di gruppo basato sul dominio verrà visualizzato nella pagina circa 20 minuti dopo l'aggiornamento di Criteri di gruppo, ovvero dopo l'applicazione di tutte le nuove impostazioni relative ai criteri nel computer client. Per impostazione predefinita, i Criteri di gruppo vengono aggiornati in background ogni 90 minuti con un offset casuale compreso tra 0 e 30 minuti. Se si desidera che i Criteri di gruppo vengano aggiornati prima, è possibile accedere a un prompt dei comandi nel computer client e digitare: **gpupdate /force**.

Nei computer client configurati mediante l'oggetto Criteri di gruppo locale, i Criteri di gruppo vengono applicati immediatamente. L'aggiornamento diverrà effettivo dopo circa 20 minuti.

Dopo l'applicazione dei Criteri di gruppo, è possibile avviare manualmente il rilevamento. Se il rilevamento viene eseguito manualmente non sarà necessario attendere 20 minuti per il contatto tra il computer client e WSUS.

**Per avviare manualmente il rilevamento in base al server di WSUS**
1.  Nel computer client fare clic sul pulsante **Start** e quindi scegliere **Esegui**.

2.  Nella casella **Apri** digitare **cmd** e quindi fare clic su **OK**.

3.  Al prompt dei comandi digitare **wuauclt.exe /detectnow**. Questa opzione della riga di comando indica ad Aggiornamenti automatici di contattare immediatamente il server di WSUS.
