---
TOCTitle: 'Passaggio 4. Configurare gli aggiornamenti e impostare la sincronizzazione'
Title: 'Passaggio 4. Configurare gli aggiornamenti e impostare la sincronizzazione'
ms:assetid: '734cc2ed-98be-4772-a42c-8fd38b39d864'
ms:contentKeyID: 18132375
ms:mtpsurl: 'https://technet.microsoft.com/it-it/library/Cc708447(v=WS.10)'
author: SharonSears
ms.author: SharonSears
---

Passaggio 4. Configurare gli aggiornamenti e impostare la sincronizzazione
==========================================================================

Prima di eseguire il download degli aggiornamenti, sarà necessario specificare quali aggiornamenti si desidera scaricare. In questa sezione vengono illustrate le procedure di configurazione degli aggiornamenti che si desidera scaricare.

Le procedure contenute in questo passaggio illustrano come:

-   Salvare e scaricare informazioni relative al server padre e al server proxy.
-   Scegliere la lingua degli aggiornamenti desiderata.
-   Scegliere i prodotti per cui si desidera ottenere gli aggiornamenti.
-   Scegliere le classificazioni degli aggiornamenti desiderate.
-   Specificare la pianificazione per la sincronizzazione per questo server.

Le cinque procedure seguenti descrivono come configurare gli aggiornamenti utilizzando la configurazione guidata. Le procedure successive descrivono come eseguire tale configurazione dalla console di amministrazione WSUS selezionando opzioni specifiche.

**Salvare e scaricare informazioni relative al server padre e al server proxy**
1.  È necessario completare la configurazione guidata del server padre e del server proxy per visualizzare la pagina **Connetti al server padre**.

2.  Fare clic sul pulsante **Avvia connessione** che consente di salvare e caricare le impostazioni e ottenere le informazioni relative agli aggiornamenti disponibili.

3.  Una volta stabilita la connessione sarà disponibile il pulsante **Interrompi connessione**. Se si verificano problemi di connessione fare clic su **Interrompi connessione**, correggere i problemi e riavviare la connessione.

4.  Al termine del download, fare clic su **Avanti** per passare alla pagina **Scelta lingue** oppure selezionare un'altra pagina nel riquadro a sinistra.

**Scegliere le lingue degli aggiornamenti**
1.  La pagina **Scelta lingue** consente di ottenere aggiornamenti in tutte le lingue o da un sottoinsieme di lingue. Se si seleziona un sottoinsieme di lingue, sarà possibile risparmiare spazio su disco. È tuttavia importante scegliere tutte le lingue necessarie per tutti i client del server di WSUS.

2.  Se si sceglie di ottenere aggiornamenti solo per alcune lingue, selezionare **Scarica aggiornamenti solo nelle lingue seguenti** e selezionare le lingue di cui si desidera gli aggiornamenti. Fare clic su **Avanti** per passare alla pagina **Scelta prodotti** o selezionare una pagina differente dal riquadro di sinistra.

**Scegliere i prodotti degli aggiornamenti**
1.  La pagina **Scelta prodotti** consente di specificare i prodotti per cui si desidera ottenere gli aggiornamenti.

2.  È possibile verificare le categorie dei prodotti, ad esempio Windows, o prodotti specifici, ad esempio Windows Server 2003. Selezionando una categoria di prodotti, tutti i prodotti in essa contenuti verranno selezionati. Fare clic su **Avanti** per passare alla pagina **Scelta classificazioni** o selezionare una pagina differente dal riquadro di sinistra.

**Scegliere le classificazioni degli aggiornamenti**
1.  La pagina **Scelta classificazioni** consente di scegliere le classificazioni degli aggiornamenti che si desidera ottenere. È possibile scegliere tutte le classificazioni o un loro sottoinsieme.

2.  Fare clic su **Avanti** per passare alla pagina **Configura pianificazione sincronizzazione** o selezionare una pagina differente dal riquadro di sinistra.

**Configurare la pianificazione della sincronizzazione**
1.  Viene visualizzata la pagina **Imposta pianificazione della sincronizzazione** che consente di scegliere se eseguire la pianificazione manualmente o automaticamente.

2.  Se si sceglie di eseguire la sincronizzazione del server manualmente, sarà necessario avviare il processo di sincronizzazione per la console di amministrazione WSUS.

3.  Se si sceglie di eseguire la sincronizzazione automaticamente, il server di WSUS verrà sincronizzato a intervallo specifici. Impostare l'ora della prima sincronizzazione e specificare il numero di sincronizzazioni giornaliere che si desidera vengano eseguite. Se ad esempio si specificano quattro sincronizzazioni al giorno, a partire dalle 3:00, queste verranno eseguite alle 3:00, alle 9:00, alle 15:00 e alle 21:00.

Dopo aver completato tutte le procedure di configurazione sopra riportate, selezionare la pagina **Operazione completata** della configurazione guidata. È possibile avviare la console di amministrazione WSUS mantenendo la selezione della casella di controllo **Avvia lo snap-in Amministrazione di Windows Server Update Services** ed è possibile avviare la prima sincronizzazione mantenendo la selezione della casella di controllo **Avvia sincronizzazione iniziale**.

| ![](/security-updates/images/Cc708447.note(WS.10).gif)Nota                                                                                                                    |
|------------------------------------------------------------------------------------------------------------------------------------------------------------------------------------------|
| Non è possibile salvare le modifiche di configurazione apportate durante la sincronizzazione del server. Attendere la fine della sincronizzazione per apportare le modifiche desiderate. |

![](/security-updates/images/Cc708447.3f774fd1-af87-47d8-8f50-a5d585687d70(WS.10).gif)

Le procedure seguenti illustrano le modalità di esecuzione dei passaggi di configurazione sopra riportati attraverso la pagina **Opzioni** della console di amministrazione WSUS:

-   Scegliere prodotti e classificazioni
-   Aggiornare file e lingue

**Scegliere prodotti e classificazioni**
1.  Avviare la console di amministrazione WSUS. Fare clic sul pulsante **Start**, scegliere **Tutti i programmi**, **Strumenti di amministrazione** e quindi **Microsoft Windows Server Update Services**.

2.  Selezionare **Opzioni** nel riquadro di sinistra del server di WSUS in uso.

3.  Nel riquadro centrale scegliere **Prodotti e classificazioni**.

4.  Verrà visualizzata una finestra di dialogo contenente due schede: **Prodotti** e **Classificazioni**.

5.  Nella scheda **Prodotti** selezionare la categoria di prodotti o il prodotto specifico per cui si desidera che il server ottenga aggiornamenti oppure selezionare **Tutti i prodotti**.

6.  Nella scheda **Classificazioni** selezionare le classificazioni degli aggiornamenti desiderate oppure selezionare **Tutte le classificazioni**.

7.  Fare clic su **OK** per salvare le selezioni.

**Aggiornare file e lingue**
1.  Nella pagina **Opzioni** selezionare **File degli aggiornamenti e lingue**.

2.  Verrà visualizzata una finestra di dialogo contenente due schede: **File degli aggiornamenti** e **Lingue degli aggiornamenti**.

3.  Nella scheda **File degli aggiornamenti** è possibile scegliere se memorizzare i file degli aggiornamenti in locale o di procedere all'installazione da Microsoft Update. Se si decide di memorizzare i file degli aggiornamenti su questo server, sarà possibile scegliere se eseguire il download unicamente degli aggiornamenti approvati o di eseguire il download dei file per l'installazione rapida.

4.  Nella scheda **Lingue degli aggiornamenti** è possibile scegliere di ottenere aggiornamenti per tutte le lingue, impostazione predefinita, o di ottenere aggiornamenti solo per le lingue specificate. Se il server di WSUS dispone di server figlio, questi verranno aggiornati solo nelle lingue specificate dal server padre.

5.  Fare clic su **OK** per salvare le impostazioni.

Dopo la configurazione della connessione di rete è possibile scaricare gli aggiornamenti sincronizzando il server di WSUS.

Durante la sincronizzazione, il server di WSUS contatta Microsoft Update. Dopo il contatto, viene verificata la disponibilità di nuovi aggiornamenti rispetto all'ultima sincronizzazione. Poiché si tratta della prima sincronizzazione del server di WSUS, tutti gli aggiornamenti risultano disponibili e pronti per essere installati. La sincronizzazione iniziale potrebbe richiedere molto tempo.

| ![](/security-updates/images/Cc708447.note(WS.10).gif)Nota                                                                                                                                                                                      |
|------------------------------------------------------------------------------------------------------------------------------------------------------------------------------------------------------------------------------------------------------------|
| Nel presente documento viene illustrata la procedura di sincronizzazione mediante le impostazioni predefinite. In WSUS sono tuttavia disponibili opzioni che consentono di ridurre al minimo la larghezza di banda utilizzata durante la sincronizzazione. |

**Per sincronizzare il server di WSUS**
1.  Nella console di amministrazione WSUS selezionare **Sincronizzazioni**.

2.  Fare clic con il pulsante destro del mouse o accedere al riquadro **Azioni** sulla destra e quindi scegliere **Sincronizza**.

| ![](/security-updates/images/Cc708447.note(WS.10).gif)Nota                                                                                                                                                                                     |
|-----------------------------------------------------------------------------------------------------------------------------------------------------------------------------------------------------------------------------------------------------------|
| Se non viene visualizzato il riquadro **Azioni** a destra della console, fare clic su **Visualizza** sulla barra degli strumenti della console, scegliere **Personalizza** e assicurarsi che sia selezionata la casella di controllo **Riquadro azioni**. |

Al termine della sincronizzazione fare clic su **Aggiornamenti** nel riquadro di sinistra per visualizzare l'elenco degli aggiornamenti.
