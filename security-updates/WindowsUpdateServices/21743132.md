---
TOCTitle: 'Passaggio 1: Confermare i requisiti per l''installazione di WSUS 3.0 SP2.'
Title: 'Passaggio 1: Confermare i requisiti per l''installazione di WSUS 3.0 SP2.'
ms:assetid: 'ec01bd75-5def-4899-8cee-ddab827bbd83'
ms:contentKeyID: 21743132
ms:mtpsurl: 'https://technet.microsoft.com/it-it/library/Dd939916(v=WS.10)'
author: SharonSears
ms.author: SharonSears
---

Passaggio 1: Confermare i requisiti per l'installazione di WSUS 3.0 SP2.
========================================================================

Prima di eseguire l'installazione o l'aggiornamento a Windows Server Upgrade Services 3.0 Service Pack 2 (WSUS 3.0 SP2), verificare che il server e il client soddisfino i requisiti di sistema di WSUS 3.0 SP2 e accertarsi di disporre delle autorizzazioni necessarie per il completamento dell'installazione.

Requisiti hardware e software del server per l'installazione di WSUS 3.0 SP2
----------------------------------------------------------------------------

1.  Verificare se il server soddisfa i requisiti di sistema di WSUS 3.0 SP2 in merito a hardware, sistema operativo e software richiesto. I requisiti di sistema sono elencati nelle Note sulla versione di WSUS 3.0 SP2 all'indirizzo [http://go.microsoft.com/fwlink/?LinkId=139840](http://go.microsoft.com/fwlink/?linkid=139840). Se si utilizza Gestione server per installare il server di WSUS 3.0 SP2, è possibile verificare se i requisiti software vengono soddisfatti seguendo i passaggi riportati alla sezione “Preparazione all'installazione di WSUS 3.0 SP2”.
2.  Se si installano ruoli o aggiornamenti software che richiedono il riavvio del server al termine dell'installazione, riavviare il server prima di installare WSUS 3.0 SP2.

Requisiti del software client
-----------------------------

Aggiornamenti automatici è il client di WSUS 3.0. Per Aggiornamenti automatici non sono necessari requisiti hardware particolari ad eccezione della connessione alla rete.

1.  Verificare se il computer in cui si installa Aggiornamenti automatici soddisfa i requisiti di sistema di WSUS 3.0 SP2 per i computer client. I requisiti di sistema sono elencati nelle Note sulla versione di WSUS 3.0 SP2 all'indirizzo [http://go.microsoft.com/fwlink/?LinkId=139840](http://go.microsoft.com/fwlink/?linkid=139840).
2.  Se si installano aggiornamenti software che richiedono il riavvio del computer, eseguire il riavvio prima di installare WSUS 3.0 SP2.

Autorizzazioni
--------------

Per directory e utenti specifici sono necessarie le autorizzazioni seguenti:

1.  L'account NT Authority\\Servizio di rete deve disporre dell'autorizzazione Controllo completo per le cartelle seguenti in modo che lo snap-in Amministrazione WSUS venga visualizzato correttamente:
    -   %windir%\\Microsoft .NET\\Framework\\v2.0.50727\\Temporary ASP.NET Files
    -   %windir%\\Temp
2.  Verificare se l'account da utilizzare per l'installazione di WSUS 3.0 SP2 è membro del gruppo Administrators locale.

Preparazione all'installazione di WSUS 3.0 SP2
----------------------------------------------

Se si esegue Windows 7 o Windows Server 2008 SP2, è possibile installare WSUS 3.0 SP2 da Gestione server. Se si utilizza un altro sistema operativo supportato, o si installa solo la console di amministrazione WSUS, andare alla sezione successiva della guida per installare WSUS 3.0 SP2 utilizzando il file WUSSetup.exe.

**Per prepararsi all'installazione del server di WSUS 3.0 SP2 mediante Gestione server**
1.  Accedere al server in cui si desidera installare WSUS 3.0 SP2 utilizzando un account membro del gruppo Administrators locale.

2.  Fare clic su **Start**, scegliere **Strumenti di amministrazione**, quindi fare clic su **Gestione server**.

3.  Nel riquadro laterale destro della finestra Gestione server, all'interno della sezione Riepilogo ruoli, fare clic su **Aggiungi ruoli**.

4.  Se viene visualizzata la pagina "Requisiti preliminari", fare clic su **Avanti**.

5.  Nella pagina Selezione ruoli server verificare che **Server applicazioni** e **Server Web (IIS)** siano selezionati. Se sono stati selezionati, utilizzare il promemoria di questo passaggio per confermare che i servizi dei ruoli richiesti siano selezionati. In alternativa, installare Server applicazioni e Server Web (IIS) come riportato di seguito.

    1.  Nella pagina Selezione ruoli server selezionare **Server applicazioni** e **Server Web (IIS)**. Fare clic su **Avanti**.
    2.  Se si installa Application Role Services nella pagina Server applicazioni, fare clic su **Avanti**. Nella pagina Application Server Role Services accettare le impostazioni predefinite e fare clic su **Avanti**.
    3.  Se si installa Server Web IIS, nella pagina Server Web (IIS), fare clic su **Avanti**. Nella pagina Web Server (IIS) Role Services, oltre alle impostazioni predefinite, selezionare **ASP.NET**, **Autenticazione di Windows**, **Compressione dinamica del contenuto** e **Management Compatibility di IIS 6**. Se viene visualizzata la finestra Aggiunta guidata ruoli, fare clic su **Aggiungi servizi ruolo necessari**. Fare clic su **Avanti**.
    4.  Nella pagina Conferma selezioni per l'installazione premere **Installa**.
    5.  Nella pagina Risultati installazione confermare la visualizzazione del messaggio “Installazione riuscita” per i servizi del ruolo installati durante questo passaggio, quindi fare clic su **Chiudi**.

Passaggio successivo
--------------------

[Passaggio 2: Installare la console di amministrazione o il server di WSUS](https://technet.microsoft.com/6db6fcb0-c55d-43b9-9b07-4040c6267759).

Risorse aggiuntive
------------------

[Guida dettagliata a Windows Server Update Services 3.0 SP2](https://technet.microsoft.com/4b504edc-93b3-45b0-a7e8-d0107f1a4442)
