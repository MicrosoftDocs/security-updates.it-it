---
TOCTitle: Aggiunta e rimozione di domini di pubblicazione trusted
Title: Aggiunta e rimozione di domini di pubblicazione trusted
ms:assetid: 'd87b502d-5497-4ccd-badf-f6807d587cee'
ms:contentKeyID: 18824793
ms:mtpsurl: 'https://technet.microsoft.com/it-it/library/Cc747687(v=WS.10)'
author: SharonSears
ms.author: SharonSears
---

Aggiunta e rimozione di domini di pubblicazione trusted
=======================================================

Per impostazione predefinita, tramite un server RMS è possibile emettere licenze d'uso solo per le licenze di pubblicazione emesse da tale server o da un altro server nello stesso cluster. Se il contenuto è stato pubblicato utilizzando un altro server di certificazione principale all'interno dell'organizzazione, ad esempio in una filiale in un altro insieme di strutture o in un'organizzazione separata, il server RMS può rilasciare licenze d'uso agli utenti di questo contenuto se si configura un dominio di pubblicazione trusted sul server RMS. Aggiungendo un dominio di pubblicazione trusted, è possibile impostare una relazione di trust tra il server RMS e l'altro server di certificazione principale, importando il certificato concessore di licenze server dell'altro server. Il numero di domini di pubblicazione trusted che è possibile configurare per il server RMS non è limitato.

È possibile rimuovere in qualsiasi momento un dominio di pubblicazione trusted aggiunto, rimuovendo il relativo certificato dall'elenco di certificati per i domini di pubblicazione trusted.

Per aggiungere un dominio di pubblicazione trusted, importare il certificato concessore di licenze server, la chiave privata, qualora sia memorizzata nel software e non in modulo di protezione hardware, e tutti i modelli di criteri per i diritti per il server o il cluster RMS che si desidera aggiungere. L'amministratore dovrà innanzitutto esportare questi elementi dal server o dal cluster che si desidera considerare attendibile in un file protetto da password e quindi specificare la password necessaria per decrittografare tale file. Il file dovrà essere salvato in una cartella condivisa e la password dovrà essere comunicata. Sarà quindi possibile importare il file specificando il percorso e la password. Per salvare il file, l'account in esecuzione nel pool di applicazioni di **amministrazione** deve disporre delle autorizzazioni per la cartella condivisa.

Per istruzioni dettagliate su come definire un dominio di pubblicazione trusted, vedere "[Per aggiungere un dominio di pubblicazione trusted](https://technet.microsoft.com/731416d8-ddf4-4d4a-9f1a-bbd1ea48fe3c)", più avanti in questo argomento.

Se la chiave privata è memorizzata in un modulo di protezione hardware, trasferirla nel modulo di protezione hardware presente nel server trusted attenendosi alle istruzioni riportate nella documentazione relativa al modulo di protezione hardware. A seconda del tipo di modulo di protezione hardware presente in ogni server e della configurazione dei dispositivi del modulo di protezione hardware, potrebbe non essere possibile trasferire la chiave privata da un modulo all'altro. Verificare nella documentazione del modulo di protezione hardware se è possibile trasferire la chiave privata senza perdere i dati presenti nel modulo di protezione hardware di destinazione. Se non è possibile trasferire la chiave privata, non sarà possibile stabilire un dominio di pubblicazione trusted tra i due server.

| ![](/security-updates/images/Cc747687.note(WS.10).gif)Nota                                                                                                                                                                                                                                                                                                                                                              |
|------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------|
| Se si utilizza un modulo di protezione hardware per proteggere la chiave privata di RMS e si sta importando un certificato concessore di licenze server da un'installazione di RMS in cui è utilizzato un metodo di protezione della chiave privata basato su software, specificare una password della chiave privata nella pagina Impostazioni di protezione di ciascun server RMS del cluster prima di importare il certificato. |
