---
TOCTitle: Attivazione computer RMS
Title: Attivazione computer RMS
ms:assetid: '09a0d631-9860-477f-9d10-df61b3bfe125'
ms:contentKeyID: 18824498
ms:mtpsurl: 'https://technet.microsoft.com/it-it/library/Cc720182(v=WS.10)'
author: SharonSears
ms.author: SharonSears
---

Attivazione computer RMS
========================

L'attivazione del computer costituisce un prerequisito per la pubblicazione o l'utilizzo di contenuto protetto con RMS su un computer client. L'attivazione del computer è il processo con cui viene inviato a un computer client un archivio protetto univoco e il corrispondente certificato del computer RMS. L'archivio protetto contiene la chiave privata del computer, mentre il certificato del computer contiene la chiave pubblica. Poiché l'archivio protetto contiene la chiave privata del computer, esso rappresenta l'identità di protezione centrale per la crittografia e la decrittografia. Ciascun utente del computer avrà un certificato univoco del computer, creato dal processo di attivazione del computer.

Il processo di attivazione del computer utilizzato con il client RMS per Service Pack 1 è notevolmente diverso dal corrispondente processo della versione 1. Il client RMS per Service Pack 1 è "ad attivazione automatica". Quando un utente collegato installa il client RMS o utilizza una funzione RMS per la prima volta, il client avvia il processo di attivazione, che genera numerose serie di chiavi mediante l'API di crittografia inclusa in Windows. Queste chiavi sono utilizzate per eseguire una serie di operazioni di crittografia attraverso le quali viene generato un certificato del computer che associa l'utente, il computer e il client RMS nella gerarchia di trust RMS.
