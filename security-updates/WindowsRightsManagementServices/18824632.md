---
TOCTitle: Modifica del database di configurazione
Title: Modifica del database di configurazione
ms:assetid: '6a7bec73-09e4-4060-b551-5990836df4bc'
ms:contentKeyID: 18824632
ms:mtpsurl: 'https://technet.microsoft.com/it-it/library/Cc747606(v=WS.10)'
author: SharonSears
ms.author: SharonSears
---

Modifica del database di configurazione
=======================================

Le modifiche apportate alla configurazione tramite il sito Web Amministrazione si riflettono nel database di configurazione del server o del cluster. È consigliabile modificare le impostazioni di configurazione dal sito Web Amministrazione e non tramite la personalizzazione manuale dei dati nel database di configurazione. Vi sono tuttavia due casi in cui potrebbe rendersi necessario modificare manualmente il database.

-   **Spostamento del database di registrazione attività in un server diverso.**Per impostazione predefinita, il database di registrazione attività viene installato nello stesso server del database di configurazione. Qualora si desideri spostare il database di registrazione attività in un server diverso, sarà necessario modificare il database di configurazione in modo che faccia riferimento alla nuova posizione. Per ulteriori informazioni sullo spostamento di un database di registrazione attività e su come aggiornare il database di configurazione con la nuova posizione, vedere “[Spostamento del database di registrazione attività](https://technet.microsoft.com/34ea8045-dc94-422e-9601-29927cfc1534)”, più indietro in questo argomento.
-   **Rimozione delle chiavi utente associate ai certificati per account con diritti**. Quando si rimuove un account utente da Active Directory oppure quando si esclude o si revoca un certificato per account con diritti tramite il sito Web Amministrazione, le chiavi utente associate al certificato per account con diritti non vengono rimosse dal database di configurazione. È necessario rimuovere manualmente le chiavi utente inattive dal database di configurazione, sia per motivi di protezione che per poter verificare il numero di licenze di accesso client. Per ulteriori informazioni sulla rimozione delle chiavi utente dal database di configurazione, vedere “[Eliminazione degli account utente](https://technet.microsoft.com/bf73b141-d4d1-4807-a773-3aaff58b0db6)”, più indietro in questo argomento. Per ulteriori informazioni sulla verifica dei CAL, vedere “[Tracciamento dei certificati per account con diritti](https://technet.microsoft.com/5bb0f3cf-fc44-4e60-a93f-c789d6f8a902)”, più indietro in questo argomento.

Nel caso in cui sia necessario apportare modifiche direttamente nel database di configurazione, rivolgersi all'amministratore del server di database.
