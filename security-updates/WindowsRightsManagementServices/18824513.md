---
TOCTitle: Aggiunta di server per supportare la certificazione e la gestione delle licenze
Title: Aggiunta di server per supportare la certificazione e la gestione delle licenze
ms:assetid: '089ceb62-2a96-444f-ab42-1d5deaabd0c3'
ms:contentKeyID: 18824513
ms:mtpsurl: 'https://technet.microsoft.com/it-it/library/Cc720189(v=WS.10)'
author: SharonSears
ms.author: SharonSears
---

Aggiunta di server per supportare la certificazione e la gestione delle licenze
===============================================================================

Dopo aver installato ed eseguito il provisioning del primo server per creare l'installazione principale di RMS, è possibile configurare server aggiuntivi per fornire il supporto esteso dei servizi di certificazione e gestione licenze, ad esempio:

-   È possibile aggiungere un server come membro del cluster di certificazione principale per offrire supporto aggiuntivo per la certificazione e la gestione delle licenze. Un server aggiunto a questo cluster utilizza la stessa configurazione e gli stessi database del server di certificazione principale.
-   È possibile impostare un server licenze separato, isolato o come membro di un cluster di server licenze. Questo viene registrato in modo secondario presso il cluster di certificazione principale e riceve il certificato concessore di licenze server (SLC) per mezzo dei servizi di certificazione del server di certificazione principale. Tutte le richieste client di servizi di certificazione inviate al server licenze vengono inoltrate al server di certificazione. Il server licenze può emettere licenze d'uso e di pubblicazione senza inviare alcuna richiesta al server di certificazione principale.

L'opzione che si decide di utilizzare dipende dalle dimensioni dell'organizzazione e da come si desidera implementare la ridondanza, il ridimensionamento, il supporto del bilanciamento del carico e la protezione. Se si desidera distribuire server RMS aggiuntivi per soddisfare crescenti esigenze di certificazione, gestione delle licenze e pubblicazione, distribuire i server RMS all'interno del cluster di certificazione principale in modo da poter configurare la ridondanza e il bilanciamento del carico tra tutti i server. È possibile riunire in un cluster i server di certificazione e scaricare i servizi di gestione licenze e pubblicazione registrando in modo secondario i server licenze (che possono anche essere riuniti in cluster per ottenere il bilanciamento del carico), ma non è possibile eseguire il bilanciamento del carico di un cluster licenze che è stato registrato in modo secondario presso un cluster di certificazione principale.

I seguenti argomenti forniscono le istruzioni per svolgere questa attività:

-   [Ruoli, Autorizzazioni e Diritti richiesti per l'installazione e il provisioning](#bkmk_1)
-   [I processi di provisioning per server aggiuntivi di certificazione e gestione licenze](#bkmk_2)
-   [Configurazione dei cluster e del bilanciamento del carico](#bkmk_3)

<span id="BKMK_1"></span>
Ruoli, Autorizzazioni e Diritti richiesti per l'installazione e il provisioning
-------------------------------------------------------------------------------

Per installare server aggiuntivi ed eseguirne il provisioning, sono necessari gli stessi ruoli, autorizzazioni e diritti richiesti dalla configurazione del server iniziale. Inoltre, è necessario ottenere le autorizzazioni dal server di certificazione principale per configurare un server licenze separato, attività conosciuta come registrazione secondaria. Il server di certificazione principale è controllato mediante il DACL del file SubEnrollService.asmx. I membri del gruppo di servizi RMS, incluso l'account del servizio RMS specificato durante il provisioning del server di certificazione principale, hanno l'autorizzazione per eseguire la registrazione secondaria. Per ulteriori informazioni, vedere “[Impostazione dei servizi di certificazione e gestione licenze sul primo server](https://technet.microsoft.com/cce29a2f-984f-48ed-9187-0eb68286ec5b)” precedentemente in questo argomento.

<span id="BKMK_2"></span>
I processi di provisioning per server aggiuntivi di certificazione e gestione licenze
-------------------------------------------------------------------------------------

Per poter aggiungere un server a un cluster di certificazione o licenze è necessario che il server completi il processo di provisioning. Il processo di provisioning varia in base al tipo di server di cui si esegue il provisioning.

-   Se si sta eseguendo il provisioning di un server licenze separato, specificare un database di configurazione, un account del servizio RMS, l'URL di un cluster e le informazioni sulla protezione mediante chiave privata, nella stesso modo in cui sono specificate per un server di certificazione principale. Tuttavia non è necessario specificare un criterio di revoca per il certificato concessore di licenze server, in quanto il criterio è controllato dal server di certificazione principale.
-   Se si sta eseguendo il provisioning di un server come membro di un cluster, le sole informazioni da specificare durante il provisioning sono l'account del servizio RMS, il database di configurazione e la password per la protezione con chiave privata (in alternativa utilizzare lo stesso CSP e la chiave privata del cluster esistente). Tutti i server di un cluster condividono lo stesso certificato concessore di licenze server e la stessa coppia di chiavi del server.

| ![](/security-updates/images/Cc720189.Important(WS.10).gif)Importante                                                                                                                |
|-------------------------------------------------------------------------------------------------------------------------------------------------------------------------------------------------|
| Non avviare l'installazione di RMS su qualsiasi altro server finché non è stata completata la configurazione di RMS sul primo server, fra cui l'installazione e il provisioning di quel server. |

Dopo aver installato ed eseguito il provisioning di un server aggiuntivo, questo viene automaticamente configurato come membro del cluster. Tuttavia, se è stato implementato il bilanciamento del carico, per poter lavorare con il nuovo server è necessario configurare il software di bilanciamento del carico

<span id="BKMK_3"></span>
Configurazione dei cluster e del bilanciamento del carico
---------------------------------------------------------

RMS è stato progettato per supportare i cluster di server. La creazione di cluster di server RMS fornisce una maggiore scalabilità, affidabilità e bilanciamento del carico alla propria distribuzione RMS.

**Creazione dei cluster**

Per impostare un cluster, iniziare con un server di certificazione principale o con un server licenze. Per il secondo server e i server successivi appartenenti a ciascun cluster, installare RMS sul nuovo server, andare alla pagina **Amministrazione globale**, quindi fare clic su **Aggiungi questo server a un cluster** per eseguire il provisioning delle risorse necessarie e aggiungere il server al cluster di certificazione principale o al cluster licenze.

Specificare il nome del database per il cluster a cui si vuole aggiungere il server.

**Cluster con bilanciamento del carico**

RMS non implementa il bilanciamento del carico in modo automatico. È possibile utilizzare soluzioni hardware o software per il bilanciamento del carico, incluso Bilanciamento carico di rete, per bilanciare il carico di lavoro fra tutti i server RMS.

Negli argomenti seguenti sono disponibili ulteriori dettagli:

-   Per ulteriori informazioni sulle differenze tra i servizi di certificazione e di gestione licenze, vedere “Informazioni generali sul sistema RMS” nella “Guida di riferimento tecnico di RMS” in questa documentazione.
-   Per ulteriori informazioni sul modo in cui eseguire il mapping delle distribuzioni dei server secondo i requisiti di disponibilità e prestazioni della propria organizzazione, vedere “Come fornire ridondanza e bilanciamento del carico” in “Pianificazione di una distribuzione RMS” in questa documentazione.
-   Per ulteriori informazioni sul modo in cui determinare il numero di server richiesti per supportare la distribuzione di RMS nella propria organizzazione, vedere “Valutazione dei requisiti di scalabilità” in “Pianificazione di una distribuzione RMS”, in questa documentazione.
-   Per ulteriori informazioni sul modo in cui implementare la protezione IT con la propria distribuzione RMS, vedere “[Protezione della distribuzione RMS](https://technet.microsoft.com/6de8b636-a824-4844-aefc-f26347abfc14)”, più avanti in questo argomento.
-   Per informazioni sul modo in cui installare RMS, vedere “Per installare RMS con Service Pack 1” in “Utilizzo di un server RMS”, in questa documentazione.
    È inoltre possibile installare RMS da un prompt dei comandi. Per ulteriori informazioni, vedere “Installazione di RMS da un prompt di comandi” in “Utilizzo di un server RMS”, in questa documentazione.
-   Per informazioni sul modo in cui eseguire il provisioning di un server licenze, vedere “Per eseguire il provisioning di un server licenze” in “Utilizzo di un server RMS”, in questa documentazione.
-   Per informazioni sul modo in cui eseguire il provisioning di server aggiuntivi in un cluster, vedere “Per aggiungere un server a un cluster” in “Utilizzo di un server RMS”, in questa documentazione.
