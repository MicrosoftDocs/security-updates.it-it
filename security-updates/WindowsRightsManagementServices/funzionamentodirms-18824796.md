---
TOCTitle: Funzionamento di RMS
Title: Funzionamento di RMS
ms:assetid: 'd7ddcc38-b7e3-4a2a-9506-7db44f7cb56e'
ms:contentKeyID: 18824796
ms:mtpsurl: 'https://technet.microsoft.com/it-it/library/Cc747763(v=WS.10)'
---

Funzionamento di RMS
====================

Il termine "Servizi Rights Management (RMS)" comprende tutte le tecnologie server e client richieste per supportare la gestione dei diritti sulle informazioni di un'organizzazione. I server di certificazione e licenze RMS dell'organizzazione, insieme ai servizi RMS ospitati da Microsoft (che eseguono i servizi di Enrollment, attivazione e certificazione account RMS) certificano le entità trusted contenute nel sistema RMS. Inoltre, i server di licenze RMS dell'organizzazione emettono licenze di pubblicazione e d'uso che controllano come viene utilizzato il contenuto protetto con RMS dalle applicazioni client RMS. Le tecnologie client RMS, incluso il client RMS, l'archivio protetto e le applicazioni abilitate con RMS, vengono eseguite sui computer client e permettono agli utenti di creare, pubblicare e utilizzare il contenuto protetto con RMS.

Le varie tecnologie client e server RMS lavorano insieme per supportare le seguenti funzioni:

-   **Creazione di contenuto protetto con RMS**. Gli utenti attendibili in un sistema RMS possono creare e gestire facilmente i file protetti utilizzando applicazioni e strumenti che incorporano le funzionalità delle tecnologie RMS. Inoltre, le applicazioni abilitate per RMS possono utilizzare modelli di criteri per i diritti definiti centralmente e ufficialmente autorizzati per aiutare gli utenti ad applicare in modo efficiente un insieme predefinito di criteri di utilizzo aziendali. Le applicazioni abilitate per RMS sono sviluppate da Microsoft e altri sviluppatori non Microsoft per essere utilizzate con un'installazione RMS
-   **Concessione in licenza e distribuzione di contenuto protetto con RMS**. I certificati emessi dai server di un sistema RMS identificano le entità trusted che possono pubblicare e utilizzare il contenuto protetto con RMS. Gli utenti che sono entità trusted di un sistema RMS possono assegnare i diritti e le condizioni di utilizzo per i contenuti che creano e desiderano proteggere. Questi criteri di utilizzo consentono di specificare chi può usare i contenuti e in che modo. Gli autori possono richiedere licenze di pubblicazione, che collegano i criteri di utilizzo al contenuto specificato. Essi possono quindi distribuire il contenuto, ad esempio inviandolo ad altri utenti della loro organizzazione, inviandolo a server interni per l'utilizzo nella società o distribuendolo a partner esterni di fiducia.
    In un processo trasparente agli utenti, il sistema RMS convalida le entità trusted in una richiesta di licenza di pubblicazione, quindi emette una licenza che contiene i diritti e le condizioni di utilizzo specificati per il contenuto. L'applicazione abilitata per RMS genera quindi le chiavi simmetriche e le utilizza per crittografare il contenuto. Una volta che il contenuto è stato protetto con questo meccanismo, solo gli utenti specificati nelle licenze di pubblicazione possono decrittografare e utilizzare quel contenuto. Quegli utenti devono anche essere entità trusted del sistema RMS.
-   **Acquisizione di licenze per decrittografare le informazioni protette con RMS e applicare criteri di utilizzo**. Gli utenti che sono entità trusted possono utilizzare il contenuto protetto con RMS utilizzando client trusted. Questi client sono computer e applicazioni abilitati per RMS che permettono agli utenti di visualizzare e lavorare con il contenuto protetto con RMS, conservando l'integrità del contenuto e imponendo i criteri di utilizzo. Quando gli utenti cercano di accedere al contenuto protetto con RMS, le richieste sono inviate a un server RMS per emettere licenze d'uso in modo che l'utente possa fruire di quel contenuto.
    In un processo trasparente agli utenti, il server RMS emette licenze d'uso univoche che il client RMS può leggere e interpretare. Il client RMS esamina la catena di certificati del contenuto, esamina l'elenco di revoche del contenuto, se è richiesto per garantire che tutti i criteri che stabiliscono la validità del contenuto siano soddisfatti. Successivamente, il client RMS impone i diritti e le condizioni di utilizzo specificati per l'utente come specificato nella licenza di pubblicazione. Se tutti i diritti e le condizioni di utilizzo sono soddisfatti, l'applicazione abilitata per RMS utilizza la chiave del contenuto emessa dal server RMS per decrittografare il contenuto. Le condizioni e i diritti di utilizzo sono persistenti e possono essere applicati indipendentemente dalla destinazione del contenuto stesso.
-   Per ulteriori informazioni sulla creazione di contenuto protetto con RMS, vedere “Applicazioni abilitate per RMS” in “Guida di riferimento tecnico di RMS”, in questa documentazione.
-   Per ulteriori informazioni sulla gerarchia di entità trusted in un sistema RMS, vedere “Gerarchia di trust” in “Guida di riferimento tecnico di RMS”, in questa documentazione.
-   Per ulteriori informazioni sulla pubblicazione e l'utilizzo del contenuto protetto con RMS, vedere “Pubblicazione” in “Guida di riferimento tecnico di RMS”, in questa documentazione.
-   Per ulteriori informazioni sul processo di pubblicazione e utilizzo del contenuto protetto con RMS, vedere “Pubblicazione” in “Guida di riferimento tecnico di RMS”, in questa documentazione.
