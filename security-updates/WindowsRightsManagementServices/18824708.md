---
TOCTitle: Supporto Active Directory per RMS
Title: Supporto Active Directory per RMS
ms:assetid: '9589127d-19b3-44f1-b7a1-01992e78218a'
ms:contentKeyID: 18824708
ms:mtpsurl: 'https://technet.microsoft.com/it-it/library/Cc747604(v=WS.10)'
author: SharonSears
ms.author: SharonSears
---

Supporto Active Directory per RMS
=================================

RMS utilizza Active Directory per i seguenti scopi:

-   **Fornire l'autenticazione dell'utente.** Active Directory fornisce i servizi di directory impiegati per autenticare gli utenti di RMS. Per ulteriori informazioni sull'autenticazione e RMS, vedere "[Modello di protezione RMS](https://technet.microsoft.com/665db831-366d-4dca-9bb3-cc2912481fe1)" più avanti in questo argomento.
-   **Risolvere l'appartenenza ai gruppi e le identità degli account dei singoli utenti.** Active Directory fornisce le informazioni relative all'appartenenza ai gruppi utilizzate da RMS per garantire le licenze d'uso per il contenuto protetto con RMS qualora la licenza di pubblicazione fornisca i diritti ai gruppi anziché ai singoli account utente. Per ridurre il numero di query LDAP inviate ad Active Directory, RMS memorizza le informazioni ottenute nella cache locale, oltre che in un database dei servizi di directory centralizzato. Per ulteriori informazioni, vedere "[Cache Active Directory di RMS](https://technet.microsoft.com/c721a2eb-2fe9-4346-b426-3cc169b97265)" e "[Database dei servizi directory RMS](https://technet.microsoft.com/6f6b8586-5d17-4a40-94a3-4dc738195301)" più indietro in questo argomento.
-   **Memorizzare la posizione di rilevamento del servizio di RMS.** Le richieste di servizio (ad esempio per licenze d'uso, licenze di pubblicazione o registrazione secondaria di un server licenze) devono essere inviate all'URL del modulo eseguibile del servizio Web che deve soddisfare le richieste. Tutte le richieste di servizio hanno inizio con l'invio di una query ad Active Directory per richiedere l'URL del servizio Web Server (Server.asmx), che a sua volta restituisce l'URL appropriato per la richiesta di servizio. Per ulteriori informazioni, vedere "[Rilevamento e pubblicazione del servizio RMS](https://technet.microsoft.com/336c0d55-fd7f-4aa9-b3e6-bfd6565b1086)" più avanti in questo argomento.
