---
TOCTitle: 'FAQ - RMS: Distribuzione'
Title: 'FAQ - RMS: Distribuzione'
ms:assetid: '5559ae65-77ae-4e0b-bfd8-3512409ed29b'
ms:contentKeyID: 18824601
ms:mtpsurl: 'https://technet.microsoft.com/it-it/library/Cc720274(v=WS.10)'
author: SharonSears
ms.author: SharonSears
---

FAQ - RMS: Distribuzione
========================

FAQ - Distribuzione di RMS
--------------------------

-   [Visto che le entità di protezione utilizzate per RMS sono componenti dell'elenco indirizzi globale (GAL), esiste qualche dipendenza dalla versione di Exchange?](#bkmk_20)
-   [Qual è il ruolo di SQL Server in RMS?](#bkmk_21)
-   [Il computer di un utente deve essere aggiunto allo stesso dominio del cluster radice RMS per poter utilizzare RMS?](#bkmk_22)
-   [Se un cliente desidera collocare un server RMS in una rete perimetrale, quali porte devono essere aperte sul firewall rivolto verso Internet e sul firewall rivolto verso l'Intranet per comunicare con RMS?](#bkmk_23)
-   [Come vengono registrati i server subordinati in un cluster utilizzato esclusivamente per la gestione delle licenze ed è necessario eseguire qualche operazione sui client per notificare la presenza del cluster?](#bkmk_24)
-   [Che vantaggio deriva dall'impiego di un cluster utilizzato esclusivamente per la gestione delle licenze?](#bkmk_25)
-   [Cosa è necessario per eseguire un rollback completo di un'installazione RMS?](#bkmk_26)
-   [Dopo aver disinstallato il client RMS utilizzando Installazione applicazioni, si deve rimuovere qualche altro file?](#bkmk_27)
-   [RMS funziona con il file system FAT?](#bkmk_28)
-   [Qual è la tipica configurazione hardware consigliata per un server di database utilizzato da RMS?](#bkmk_29)
-   [Come influisce sulle prestazioni del server di catalogo globale l'utilizzo del catalogo globale da parte di RMS per l'espansione dei gruppi?](#bkmk_30)
-   [RMS richiede qualche modifica di schema in Active Directory?](#bkmk_31)
-   [Il punto di connessione del servizio (SCP) verrà replicato in modo automatico tra i diversi controller di dominio nel dominio in cui è stato installato il cluster RMS?](#bkmk_32)
-   [Se gli utenti non hanno diritti amministrativi sui propri computer, come si può installare e configurare il client RMS?](#bkmk_33)
-   [Qual è la scalabilità di RMS?](#bkmk_35)
-   [RMS supporta i dispositivi di protezione hardware (HSM) per proteggere le chiavi RMS nell'hardware?](#bkmk_36)

<span id="BKMK_20"></span>
#### Visto che le entità di protezione utilizzate per RMS sono componenti dell'elenco indirizzi globale (GAL), esiste qualche dipendenza dalla versione di Exchange?

RMS dipende da Active Directory ma non da Exchange. Tuttavia, Exchange 5.5 gestisce una propria directory e non utilizza Active Directory. Accertarsi che tutti gli oggetti utente e gruppo in Active Directory abbiano un attributo di posta elettronica valido, comprendente il nome completo del dominio. Questo accade automaticamente se si utilizza Exchange 2000 o successivo.

<span id="BKMK_21"></span>
#### Qual è il ruolo di SQL Server in RMS?

RMS utilizza un database per memorizzare tutti i dati di configurazione del servizio, le informazioni sulle entità nel sistema, tutti i dati di registrazione e, inoltre, per memorizzare nella cache le ricerche durante l'espansione di Active Directory e degli elenchi di distribuzione. RMS è stato completamente collaudato con SQL Server 2000 e SQL Server 2005.

<span id="BKMK_22"></span>
#### Il computer di un utente deve essere aggiunto allo stesso dominio del server RMS per poter utilizzare RMS?

Il computer dell'utente non deve essere un membro dello stesso dominio del cluster RMS, ma il computer deve essere in grado di trovare il cluster RMS. Il modo più semplice perché i computer client trovino il cluster RMS è mediante l'utilizzo di una ricerca Active Directory attraverso il punto di connessione del servizio (SCP). Tuttavia, è anche possibile configurare le impostazioni del Registro di sistema sul client per individuare il cluster RMS senza utilizzare una ricerca Active Directory. Le esatte impostazioni del registro dipendono dall'applicazione abilitata per RMS.

<span id="BKMK_23"></span>
#### Se un cliente desidera collocare il server RMS in una rete perimetrale, quali porte devono essere aperte sul firewall rivolto verso Internet e sul firewall rivolto verso l'Intranet per comunicare con RMS?

Gli utenti interni dovranno poter accedere ai server RMS che emettono i certificati per gli account con diritti (RAC) e le licenze d'uso. Il server RMS riceve per impostazione predefinita su HTTP (porta TCP 80) o HTTPS (porta TCP 443), a seconda che il server sia configurato o no per l'utilizzo di SSL, quindi queste porte dovranno essere aperte sul firewall rivolto verso Internet. Sul firewall rivolto verso l'Intranet sarà quindi necessario aprire porte aggiuntive, utilizzate dai server membri del dominio.

<span id="BKMK_24"></span>
#### Come vengono registrati i server subordinati in un cluster utilizzato esclusivamente per la gestione delle licenze ed è necessario eseguire qualche operazione sui client per notificare la presenza del cluster?

Quando viene creato il primo server RMS nel cluster radice in un'organizzazione, riceve un certificato concessore di licenze server dal servizio Microsoft Enrollment. Quando viene installato un altro server RMS e ne viene eseguito il provisioning, è possibile aggiungerlo al cluster radice o registrarlo come server in un cluster subordinato utilizzato esclusivamente per la gestione delle licenze. Se si sceglie di registrarlo come server in un cluster subordinato utilizzato esclusivamente per la gestione delle licenze, il server invia una richiesta di registrazione al cluster radice RMS. Le applicazioni abilitate per RMS specificano la posizione in cui un'applicazione client ricerca il cluster utilizzato esclusivamente per la gestione delle licenze. Office 2003 è un esempio di applicazione abilitata per RMS che, per impostazione predefinita, esegue la ricerca nel cluster radice. Questo comportamento può essere sovrascritto con impostazioni del Registro di sistema, in modo che l'applicazione cerchi il nuovo cluster subordinato utilizzato esclusivamente per la gestione delle licenze.

<span id="BKMK_25"></span>
#### Che vantaggio deriva dall'impiego di un cluster utilizzato esclusivamente per la gestione delle licenze?

Un vantaggio consiste nell'isolare i diversi dipartimenti di un'organizzazione. Se non è stato stabilito un dominio di pubblicazione trusted tra il cluster RMS, il contenuto può essere utilizzato solo dagli utenti che hanno accesso a un dato server licenze. In questo modo, un ufficio legale potrebbe escludere tutti gli altri dalla lettura della propria posta elettronica crittografata con RMS. In aggiunta, sul cluster utilizzato esclusivamente per la gestione delle licenze possono essere impostate numerose opzioni, come modelli dei diritti, registrazione, appartenenza al gruppo degli utenti con privilegi avanzati e criteri di esclusione.

<span id="BKMK_26"></span>
#### Cosa è necessario per eseguire un rollback completo di un'installazione RMS?

Per eseguire il rollback di un'installazione RMS in modo corretto, attenersi alla seguente procedura.

**Per eseguire il rollback di un'installazione RMS**
1.  Rimuovere il punto di connessione del servizio (SCP) per il cluster RMS utilizzando il sito Web di amministrazione RMS.

2.  Dalla pagina **Amministrazione globale**, fare clic su **Rimuovi RMS da questo sito Web** per annullare il provisioning di RMS sul server. È consigliabile innanzitutto annullare il provisioning di qualsiasi server registrato in modo subordinato all'interno dei cluster utilizzati esclusivamente per la gestione delle licenze e annullare il provisioning dei server del cluster radice.

3.  Nel **Pannello di controllo** fare clic su **Installazione applicazioni** e rimuovere **Rights Management Services**.

4.  Sul server di database, rimuovere tutti i restanti database RMS.

5.  Rimuovere l'account del servizio RMS dall'elenco di accessi autorizzati ai server di database, quindi rimuovere l'account da Active Directory.

6.  Se i client RMS eseguono RMS Windows XP e Windows 2000, rimuovere il client RMS dai computer client.

| ![](/security-updates/images/Cc720274.Important(WS.10).gif)Importante                                                                                                                                                                              |
|---------------------------------------------------------------------------------------------------------------------------------------------------------------------------------------------------------------------------------------------------------------|
| Una volta completata questa procedura, non è più possibile aprire il contenuto protetto con RMS. Se RMS è stato utilizzato per proteggere dati di valore, prima di eseguire il rollback di un'installazione RMS è necessario rimuovere le autorizzazioni RMS. |

<span id="BKMK_27"></span>
#### Dopo aver disinstallato il client RMS utilizzando Installazione applicazioni, si deve rimuovere qualche altro file?

Benché non sia necessario, è possibile eliminare l'archivio protetto da %systemroot%\\system32.

<span id="BKMK_28"></span>
#### RMS funziona con il file system FAT?

Sì, RMS funziona su un computer che utilizza FAT, benché sia consigliato il file system NTFS.

<span id="BKMK_29"></span>
#### Qual è la tipica configurazione hardware consigliata per un server di database utilizzato da RMS?

Il database di registrazione crescerà rapidamente, specialmente in ambienti dove RMS è utilizzato in modo pesante. Se si pensa di utilizzare SQL Server come server di database, è opportuno valutare l'utilizzo di SQL Server 2000 Enterprise Edition o SQL Server 2005 Enterprise Edition su Windows 2000 Advanced Server o Windows Server 2003, Enterprise Edition, configurato in un cluster con configurazione active-standby. In questo caso, le configurazioni consigliate sono RAID-1 per i dischi dei file di registrazione attività e RAID-5 per i dischi di dati, con almeno 512 MB di RAM. La minima CPU consigliata per questa configurazione è un Pentium III a 1,4 GHz. Su server di database dedicati non sono richieste CPU multiple.

<span id="BKMK_30"></span>
#### Come influisce sulle prestazioni del server di catalogo globale l'utilizzo del catalogo globale da parte di RMS per l'espansione dei gruppi?

Il server RMS memorizzerà nella cache qualsiasi elenco di espansione gruppo, in modo da non sovraccaricare il server di catalogo globale. Frequenti aggiornamenti dell'appartenenza ai gruppi aumentano la dipendenza dal server di catalogo globale, anche se il timeout per l'acquisizione di nuovi elenchi di gruppi sia configurabile attraverso il registro di sistema. L'espansione frequente di grandi gruppi può degradare le prestazioni. Per ulteriori informazioni, vedere l'argomento relativo alla modifica delle impostazioni della cache di Active Directory nella sezione dedicata alle operazioni di RMS, in questa documentazione.

<span id="BKMK_31"></span>
#### RMS richiede qualche modifica di schema in Active Directory?

Affinché RMS possa espandere le appartenenze ai gruppi specificate nella licenza di pubblicazione all'esterno di un insieme di strutture, è necessario che nell'insieme di strutture locale di Active Directory sia presente un oggetto contatto rappresentante il gruppo presente nell'insieme di strutture remoto. RMS può richiedere con una query gli attributi dell'oggetto contatto e rilevare che questo oggetto rappresenta un gruppo presente in un insieme di strutture diverso.

Perché RMS possa eseguire questa operazione, Active Directory richiede l'attributo msExchOriginatingForest dello schema di Exchange Server 2003 o versione successiva. L'attributo viene installato per impostazione predefinita nello schema di Active Directory se si dispone di un server che esegue Exchange Server 2003 nell'insieme di strutture. È necessario avere questo attributo nell'insieme di strutture di ogni schema Active Directory che parteciperà a RMS. Se non si utilizza Exchange Server 2003, è possibile installare lo schema separatamente nella struttura di Active Directory utilizzando RMS Administration Toolkit.

<span id="BKMK_32"></span>
#### I punto di connessione del servizio (SCP) verrà replicato in modo automatico tra i diversi controller di dominio nel dominio in cui è stato installato il server RMS?

Dopo il provisioning il primo server RMS nell'insieme di strutture, esso deve essere registrato in Active Directory utilizzando un account di dominio che abbia autorizzazioni sufficienti per creare un oggetto contenitore sotto il contenitore Servizi del contenitore Configurazione di Active Directory. Il gruppo di protezione integrato Enterprise Admins è un esempio di account con le autorizzazioni richieste. Questo crea lo SCP. Poiché questo si trova nel contenitore Servizi, Active Directory replica le informazioni in tutti i controller di dominio dell'insieme di strutture.

<span id="BKMK_33"></span>
#### Se gli utenti non hanno diritti amministrativi sui propri computer, come si può installare e configurare il client RMS?

Il client RMS è un file di Windows Installer e può essere distribuito utilizzando un'infrastruttura di distribuzione software come Systems Management Server 2003. È anche possibile distribuire il client RMS mediante un oggetto Criteri di gruppo (GPO) che utilizza un account di servizio con diritti amministrativi. Se sul client RMS viene eseguito Microsoft Windows Vista, non sarà più necessaria un'installazione RMS separata in quanto è integrata nel sistema operativo.

<span id="BKMK_35"></span>
#### Qual è la scalabilità di RMS?

RMS è un servizio Web senza informazioni sullo stato, può essere raggruppato in cluster e su di esso può essere abilitato il bilanciamento del carico come qualsiasi altro sito o servizio Web. Le prestazioni di RMS dipendono prevalentemente dalla disponibilità del processore, quindi l'aggiunta di processori potrebbe migliorare le prestazioni.

<span id="BKMK_36"></span>
#### RMS supporta i dispositivi di protezione hardware (HSM) per proteggere le chiavi RMS nell'hardware?

Si, RMS funziona con HSM compatibili CAPI, come l'HSM nCipher.
