---
TOCTitle: Creazione e modifica dei modelli di criteri per i diritti
Title: Creazione e modifica dei modelli di criteri per i diritti
ms:assetid: '6014176f-ef71-4d29-b3e3-da129c18563d'
ms:contentKeyID: 18824617
ms:mtpsurl: 'https://technet.microsoft.com/it-it/library/Cc720281(v=WS.10)'
author: SharonSears
ms.author: SharonSears
---

Creazione e modifica dei modelli di criteri per i diritti
=========================================================

Quando si aggiunge o si modifica un modello di criteri per i diritti, è possibile definire gli elementi seguenti.

-   **Nome e descrizione del modello di criteri per i diritti**. Facoltativamente è possibile includere un indirizzo di posta elettronica, che gli utenti possono utilizzare per richiedere ulteriori diritti rispetto a quelli concessi dal modello.
-   **Utenti e gruppi autorizzati ad acquisire licenze d'uso per i contenuti pubblicati utilizzando il modello di criteri per i diritti.**Per specificare che qualsiasi utente può acquisire una licenza d'uso per il contenuto protetto, utilizzare il gruppo **Tutti**, un gruppo speciale riconosciuto da RMS. Per aggiungere al modello questo gruppo speciale, nella pagina **Impostazioni modello criteri diritti,** digitare la parola **Tutti** nel campo **Aggiungi utenti o gruppi**, quindi scegliere il pulsante **Aggiungi**.
-   **Diritti concessi a ogni utente o gruppo.**A causa delle interdipendenze tra diritti specifici, alcuni diritti vengono selezionati automaticamente. Se si seleziona, ad esempio, il diritto di **modifica**, vengono selezionati anche i diritti di **visualizzazione** e **salvataggio**. Per informazioni sulla corrispondenza tra i diritti elencati e quelli definiti nel vocabolario XrML, vedere “[Diritti RMS e XrML](https://technet.microsoft.com/7eb5cdd1-cd48-4b2b-96b6-fc74f7b42e7f)”, più avanti in questo argomento.
-   **Criterio di scadenza per il contenuto pubblicato utilizzando il modello di criteri per i diritti.**Per impostazione predefinita, i contenuti non scadono mai. Di conseguenza, gli utenti possono acquisire licenze d'uso in qualsiasi momento. È possibile scegliere una delle opzioni seguenti per il criterio di scadenza.
    -   **Nessuna scadenza per il contenuto**. Opzione predefinita. Quando è selezionata, la licenza d'uso consente all'utente di accedere al contenuto finché rimane disponibile nel computer.
    -   **Data scadenza contenuto**. È possibile specificare una data di scadenza del contenuto per fare in modo che la licenza d'uso concessa scada nella data desiderata e che nessun utente possa acquisire una licenza d'uso per il contenuto successivamente a tale data.
    -   **La licenza per il contenuto scade** *n* **giorni dopo la data di pubblicazione**. È possibile specificare il numero di giorni in seguito alla pubblicazione dopo i quali non possa essere acquisita alcuna licenza d'uso per il contenuto.
    -   **Le licenze d'uso per il contenuto devono essere rinnovate ogni:** *n* **giorni**. È possibile specificare che gli utenti rinnovino le proprie licenze d'uso dopo che è trascorso un determinato periodo di tempo dall'acquisizione della licenza d'uso per il contenuto. Questo criterio può essere applicato in abbinamento con i criteri precedenti.
-   **Criteri estesi**. È possibile selezionare uno o più dei seguenti criteri.
    -   **L'autore ha diritti completi senza scadenza**. Tramite questo criterio, vengono concessi all'autore diritti completi perpetui. Questa impostazione viene applicata anche se è stata specificata una determinata scadenza per il contenuto.
    -   **Il contenuto protetto con RMS può essere visualizzato nei browser attendibili**. Tramite questo criterio, viene specificato se i contenuti possono essere visualizzati nei browser attendibili qualora lo consenta l'applicazione abilitata per RMS tramite la quale è stato creato il contenuto. Se non si seleziona questa casella di controllo, i contenuti protetti devono essere visualizzati tramite l'applicazione in cui sono stati creati.
    -   **Richiedi una nuova licenza d'uso a ogni utilizzo del contenuto**. Tramite questo criterio, viene specificato se gli utenti debbano acquisire una nuova licenza d'uso ogni volta che tentano di utilizzare contenuti pubblicati tramite questo modello di criteri per i diritti. Quando si seleziona questo criterio, gli utenti devono potersi connettere al server RMS per accedere ai contenuti.

    | ![](/security-updates/images/Cc720281.Caution(WS.10).gif)Attenzione                                                                                                                                                                                                                                                                                                                                                                                                                                                                                                                                                                                                         |
    |----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------|
    | Prestare attenzione quando si attiva il criterio **Richiedi una nuova licenza d'uso a ogni utilizzo del contenuto**. Quando si attiva questo criterio, è infatti necessario che gli utenti siano connessi alla rete ogni volta che utilizzano contenuti pubblicati tramite questo modello di criteri per i diritti. In assenza di una connessione alla rete, i contenuti non possono essere utilizzati. Quando si attiva questa impostazione, gli utenti devono ottenere una licenza d'uso solo la prima volta che tentano di utilizzare un contenuto. Gli utenti possono riutilizzare la licenza d'uso quando non sono in linea, fino al momento della scadenza della licenza stessa. |

-   **Applica dati specifici dell'applicazione**. Tramite questa opzione, è possibile utilizzare un criterio personalizzato basato su condizioni specifiche dell'applicazione abilitata per RMS. Se si seleziona questa casella di controllo, digitare una coppia di nome e valore necessaria per l'applicazione, quindi scegliere **Aggiungi** per aggiungerla all'elenco.
-   **Criterio di revoca per il modello di criteri per i diritti**. È possibile specificare se è necessario un elenco di revoche selezionando **Richiedi revoca**. Se si desidera richiedere la revoca, è necessario creare e mantenere un elenco di revoche. Per ulteriori informazioni sulle revoche, vedere "[Gestione delle revoche](https://technet.microsoft.com/df732a7d-1fb0-4845-87ca-fab4bc5f98a0)" più indietro in questo argomento.
-   **Elenco di revoche per l'accesso client**. Questa proprietà indica l'URL dell'elenco di revoche. È possibile rendere disponibile l'elenco di revoche utilizzando un servizio Web a cui sia possibile accedere tramite un URL. Quando un computer client tenta di aprire un contenuto protetto con RMS per il quale è necessario un elenco di revoche, l'applicazione abilitata per RMS invia innanzitutto una query al computer locale per l'elenco di revoche; se l'elenco non viene individuato o è obsoleto, l'applicazione tenta quindi di connettersi al percorso URL specificato nelle proprietà del modello. Dopo essersi connesso all'URL delle revoche, il client RMS verifica che i valori OBJECT TYPE, ID TYPE e ID sotto l'elemento ISSUER nell'elenco di revoche corrispondano a quanto contenuto nella licenza d'uso RMS. Inoltre il cliente RMS verifica la corrispondenza tra le chiavi pubbliche e private utilizzate per firmare l'elenco di revoche. Se uno di questi valori non corrisponde, l'elenco di revoche verrà ignorato.
-   **Intervallo di aggiornamento elenco revoche**. Questa proprietà indica il numero di giorni di validità di un elenco di revoche. Se l'elenco di revoche scaricato nel computer client è precedente all'intervallo specificato, verrà scaricato un nuovo elenco.
-   **File chiave pubblica**. Questa proprietà include sia il percorso che il nome del file della chiave pubblica la cui chiave privata corrispondente viene utilizzata per firmare l'elenco di revoche.
