---
TOCTitle: Implementazione delle revoche
Title: Implementazione delle revoche
ms:assetid: '4735f060-7197-4ae2-830a-f91bcc4de30a'
ms:contentKeyID: 18824586
ms:mtpsurl: 'https://technet.microsoft.com/it-it/library/Cc747554(v=WS.10)'
---

Implementazione delle revoche
=============================

I certificati e le licenze possono essere revocati da qualunque entità che faccia parte della relativa catena di trust. Qualunque licenza o certificato emesso da un server di certificazione principale può essere revocato da tale server. I certificati possono inoltre essere revocati da terze parti definite dall'amministratore di RMS.

Per revocare una licenza o un certificato concesso dal server RMS, è possibile creare e distribuire un elenco di revoche e quindi richiedere l'elenco in un modello di criteri per i diritti, come descritto nella procedura seguente.

1.  Creare un criterio di revoche in cui siano specificate le entità da revocare. Si tratta di un file di testo in formato XML conforme al vocabolario XrML. Per ulteriori informazioni, vedere “[Creazione di elenchi di revoche](https://technet.microsoft.com/1ef75199-3344-4225-84de-a863a777696a)”, più avanti in questo argomento.
2.  Generare una coppia di chiavi per l'elenco di revoche. Firmare quindi il file con la chiave privata utilizzando lo strumento per la firma degli elenchi di revoche. Per le istruzioni, vedere “Aggiunta di una firma in un elenco di revoche”, più avanti in questa sezione. È possibile rendere tale processo automatico affinché avvenga in modo regolare, ad esempio ogni giorno.
3.  Collocare il file dell'elenco di revoche in una posizione accessibile agli utenti che lo devono utilizzare. È consigliabile collocare il file in una posizione accessibile sia dalla rete interna che da Internet, preferibilmente in un sito Web. In questo modo, gli utenti potranno accedere al file sia dall'interno che dall'esterno della rete aziendale.
4.  Creare un modello di criteri per i diritti che includa la richiesta dell'elenco di revoche. Per ulteriori informazioni, vedere “[Creazione e modifica dei modelli di criteri per i diritti](https://technet.microsoft.com/6014176f-ef71-4d29-b3e3-da129c18563d)”, più avanti in questo argomento.

È inoltre possibile revocare il certificato concessore di licenze server del server di certificazione principale. Poiché il certificato è stato emesso dal Servizio di Enrollment Microsoft, tale certificato può essere revocato da Microsoft. A tale scopo, Microsoft può aggiungere il certificato concessore di licenze server all'elenco di revoche e rendere tale elenco disponibile pubblicamente.

Il certificato concessore di licenze server può inoltre essere revocato da un'autorità di terze parti, qualora l'amministratore di RMS abbia attivato tale opzione durante il processo di provisioning. Se si utilizza questa opzione, è necessario rendere disponibile per i client un elenco di revoche che includa il certificato concessore di licenze server firmato dalla chiave privata dell'autorità di terze parti. Per ulteriori informazioni, vedere “[Revoca dei certificati concessore di licenze server](https://technet.microsoft.com/8020861d-d196-4431-8282-044675ef5616)”, più avanti in questo argomento.

| ![](images/Cc747554.Caution(WS.10).gif)Attenzione                                                                                                                                                                                                                                                                                                                                                                                                                                                                                                                                                                                                                                                                                                                    |
|---------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------|
| Prestare attenzione quando si applicano le revoche. In base all'intervallo di aggiornamento specificato, è necessario rinnovare l'elenco di revoche periodicamente affinché non scada automaticamente, impedendo di conseguenza agli utenti di utilizzare i contenuti che richiedono tale elenco. Per assicurarsi di non impedire involontariamente agli utenti di utilizzare i contenuti, valutare attentamente l'intervallo necessario per l'aggiornamento dell'elenco di revoche. Assicurarsi inoltre che sia possibile accedere all'elenco di revoche sia dall'interno che dall'esterno della rete aziendale. Per ulteriori informazioni, vedere “[Definizione dei criteri di revoca](https://technet.microsoft.com/e2fffe9f-def7-439b-a8aa-43f8a065813d)”, più indietro in questo argomento. |
