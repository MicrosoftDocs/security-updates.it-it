---
TOCTitle: XrML
Title: XrML
ms:assetid: 'eac518b8-c040-4618-94a1-4353500c355c'
ms:contentKeyID: 18824834
ms:mtpsurl: 'https://technet.microsoft.com/it-it/library/Cc747717(v=WS.10)'
---

XrML
====

La tecnologia RMS utilizza un vocabolario XML per esprimere i diritti digitali: eXtensible rights Markup Language (XrML), versione 1.2.1.

Microsoft è convinta dell'utilità di standard e specifiche tecniche ben documentate, ad esempio HTTP, TCP/IP e XML, che siano stati testati e rivisti da un'organizzazione preposta alla definizione di standard. Gli standard di settore devono dimostrare competenza tecnica. Pertanto, le organizzazioni di standardizzazione, come World Wide Web Consortium (W3C) e Moving Picture Experts Group (MPEG), revisionano gli standard proposti per garantire che i propri sviluppatori abbiano seguito le indicazioni corrette. Inoltre, le organizzazioni preposte alla definizione di standard verificano gli standard proposti in svariati scenari sia indipendenti che di rete.

L'adeguamento volontario a un linguaggio standard di espressione dei diritti consentirà lo sviluppo di importanti vantaggi legati all'interoperabilità nella gestione dei diritti attualmente latenti. Lo standard emergente XrML, riconosciuto da MPEG, offre numerosi vantaggi intrinseci correlati all'interoperabilità. Il linguaggio XrML fornisce proprietà digitali con un metodo universale e di facile utilizzo per l'espressione di diritti collegati all'utilizzo e alla protezione di informazioni digitali, inclusi i servizi Web. Gli sviluppatori possono integrare sistemi di gestione dei diritti sia nuovi che esistenti senza difficoltà con XrML. Inoltre, XrML attualmente è l'unico linguaggio di espressione dei diritti utilizzato per implementare soluzioni di gestione dei diritti. Microsoft, che utilizza XrML sin da quando è stato definito, è desiderosa di sfruttare i numerosi importanti vantaggi che l'interoperabilità nella gestione dei diritti basata sullo standard XrML porterà con sé.

Funzionamento di XrML
---------------------

XrML specifica un linguaggio di espressione dei diritti che può essere utilizzato dai sistemi attendibili di un ambiente attendibile per esprimere criteri riguardanti le informazioni digitali. È possibile applicare licenze XrML a informazioni attendibili in qualsiasi formato, ad esempio posta elettronica, strumenti di produttività per l'ufficio, contenuto di database, download per il commercio elettronico, programmi LOB (Line-Of-Business) e sistemi di gestione delle relazioni con i clienti, per citarne solo alcuni. È quindi possibile applicare licenze XrML attraverso qualsiasi sistema di gestione dei diritti attendibile che utilizzi lo standard XrML.

I diritti da gestire sono espressi in una licenza di pubblicazione XrML allegata al file. La licenza di pubblicazione esprime le modalità in base a cui il proprietario delle informazioni desidera che vengano utilizzate, protette e distribuite. La licenza di pubblicazione e l'identità dell'utente vengono passate al sistema di gestione dei diritti, che crea una licenza.

Queste licenze possono essere facilmente interpretate e gestite da svariati sistemi di gestione dei diritti interoperabili perché utilizzano tutte lo standard XrML. La gestione di informazioni in linea tramite l'utilizzo di licenze assicura un facile accesso da qualsiasi posizione. Dopo che la licenza è stata scaricata, la gestione dei diritti viene applicata sia nella modalità in linea che nella modalità non in linea perché i diritti rimangono allegati al file indipendentemente dall'utilizzo.

Il linguaggio XrML supporta un lungo elenco di diritti. Inoltre, nelle applicazioni possono essere definiti diritti aggiuntivi per soddisfare esigenze particolari. Definendo diritti aggiuntivi, le organizzazioni possono costruire svariati modelli aziendali, di utilizzo e di flusso di lavoro, in modo da soddisfare requisiti specifici.

Per ulteriori informazioni su XrML, vedere il [sito Web di XrML](http://go.microsoft.com/fwlink/?linkid=6347) (http://go.microsoft.com/fwlink/?LinkId=6347).
