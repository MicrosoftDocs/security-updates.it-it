---
TOCTitle: Aggiunta e rimozione di domini utente trusted
Title: Aggiunta e rimozione di domini utente trusted
ms:assetid: '7c440b15-01c4-49f1-b43c-00f67f3388c1'
ms:contentKeyID: 18824662
ms:mtpsurl: 'https://technet.microsoft.com/it-it/library/Cc747571(v=WS.10)'
author: SharonSears
ms.author: SharonSears
---

Aggiunta e rimozione di domini utente trusted
=============================================

Per impostazione predefinita, in RMS non vengono elaborate le richieste provenienti da utenti i cui certificati per account con diritti siano stati emessi da un'installazione diversa di RMS. È tuttavia possibile aggiungere domini utenti all'elenco di domini utenti trusted per consentire l'elaborazione di tali richieste in RMS.

Per ogni dominio trusted, è inoltre possibile aggiungere e rimuovere utenti o gruppi di utenti specifici. È inoltre possibile rimuovere un dominio utente trusted, ma non è possibile rimuovere il cluster di certificazione principale per la struttura di Active Directory dai domini utenti trusted. Ogni server RMS di una distribuzione, incluso il server di certificazione principale, considera attendibile il cluster di certificazione principale nella struttura di appartenenza.

È possibile gestire i domini utenti trusted come descritto di seguito.

-   Per supportare gli utenti esterni in generale, aggiungere il servizio Microsoft® .NET Passport all'elenco di domini trusted. In tal modo, tramite un server RMS dell'organizzazione sarà possibile elaborare le richieste di licenze che includono un certificato per account con diritti emesso dal servizio Microsoft .NET Passport.
-   Per considerare attendibili gli utenti esterni da un'installazione di RMS di un'altra organizzazione, aggiungere l'organizzazione all'elenco di domini utenti trusted. In tal modo, tramite un server RMS è possibile elaborare le richieste di licenze che includono un certificato per account con diritti emesso da un server RMS dell'altra organizzazione.
-   Nello stesso modo, per elaborare le richieste di licenze provenienti da utenti che si trovano all'interno dell'organizzazione, ma in una struttura di Active Directory diversa, aggiungere l'installazione di RMS nella struttura all'elenco di domini utenti trusted. In tal modo, tramite un server RMS nella struttura in uso, è possibile elaborare le richieste di licenze che includono un certificato per account con diritti emesso da un server RMS dell'altra struttura.
-   Per ogni dominio utente trusted, è possibile specificare quali sono i domini trusted per la posta elettronica. Per i domini trusted di Passport, è possibile specificare quali sono gli utenti o i domini non trusted.

Per aggiungere un'installazione di RMS all'elenco di domini utenti trusted, importare il certificato concessore di licenze server per l'installazione di RMS che si desidera aggiungere. L'amministratore dovrà, innanzitutto, esportare il certificato concessore di licenze server dal server o dal cluster che si desidera considerare attendibile e quindi inviare il file del certificato. Sarà quindi possibile importare il file specificando un percorso. Per salvare il file, l'utente che ha eseguito l'accesso deve disporre delle autorizzazioni per la cartella condivisa. Quando si configura un dominio utente trusted, le informazioni sulla chiave privata non vengono trasferite.

Per istruzioni dettagliate su come definire domini utenti trusted, vedere “[Per aggiungere un dominio utente trusted](https://technet.microsoft.com/ed672e58-6272-4ac0-a434-d1d938037e93)”, più avanti in questo argomento.
