---
TOCTitle: Utilizzo dei modelli di criteri per i diritti
Title: Utilizzo dei modelli di criteri per i diritti
ms:assetid: 'ff4f1143-f6b9-4dd8-aa4c-c2cbbf6fdf06'
ms:contentKeyID: 18824853
ms:mtpsurl: 'https://technet.microsoft.com/it-it/library/Cc747804(v=WS.10)'
---

Utilizzo dei modelli di criteri per i diritti
=============================================

Dopo avere creato un modello di criteri per i diritti, è possibile gestire il modo in cui tale modello viene applicato nell'organizzazione controllandone la distribuzione agli autori.

I modelli di criteri per i diritti vengono memorizzati da RMS nel database di configurazione. Viene inoltre mantenuta una copia di tutti i modelli di criteri per i diritti in una cartella condivisa specificata, come descritto in "[Per specificare il percorso dei modelli di criteri per i diritti](https://technet.microsoft.com/e1bee46d-33db-424f-ba45-1dcedcb883ab)", più indietro in questo argomento. Verificare che i modelli siano memorizzati in un percorso di rete accessibile e conforme ai criteri di protezione dell'organizzazione. Le cartelle condivise per i modelli non devono essere create all'interno delle cartelle principali utilizzate da RMS, come ad esempio la cartella Programmi o le cartelle IISRoot.

Quando vengono pubblicati contenuti protetti, l'autore seleziona i modelli di criteri per i diritti che desidera applicare dai modelli disponibili nel computer locale. Per rendere i modelli di criteri per i diritti disponibili per l'utilizzo, l'amministratore deve distribuirli nei computer degli utenti da una cartella condivisa.

Quando un utente prova a utilizzare i contenuti protetti, tramite l'applicazione abilitata per RMS, viene cercata la versione più recente del modello di criteri per i diritti utilizzato per pubblicare i contenuti nel database di configurazione. Tramite l'applicazione abilitata per RMS, le impostazioni vengono quindi applicate al contenuto. Quando si modifica un modello di criteri per i diritti, il modello viene modificato di conseguenza da RMS sia nel database di configurazione che nella cartella condivisa (se il server RMS è configurato per specificare un percorso del file dove memorizzare le copie dei modelli di criteri per i diritti). Distribuire nuovamente il modello di criteri per i diritti ai sistemi dei client dopo che è stato modificato affinché nei computer degli utenti sia disponibile la versione più recente.

Se si elimina un modello di criteri per i diritti, tale modello verrà rimosso sia dal database di configurazione che dalla cartella condivisa (specificata come percorso in cui vengono archiviate le copie dei modelli) del modello al momento dell'eliminazione. Il modello non verrà tuttavia rimosso dai computer degli utenti, ma dovrà essere rimosso dal computer manualmente. È consigliabile rimuovere i modelli di criteri per i diritti eliminati dai computer di tutti gli utenti. Se ciò non avviene e un modello di criteri per i diritti eliminato viene utilizzato per pubblicare i contenuti, tramite RMS non sarà possibile emettere licenze d'uso per i contenuti, in quanto il modello specificato non potrà essere individuato nel database di configurazione.

Quando si utilizzano i modelli di criteri per i diritti, effettuare le seguenti operazioni.

-   **Specificare una cartella condivisa**. Prima di creare il primo modello di criteri per i diritti, specificare la cartella condivisa in cui verranno memorizzati tutti i modelli di criteri per i diritti. Per ulteriori informazioni, vedere “[Per specificare il percorso dei modelli di criteri per i diritti](https://technet.microsoft.com/e1bee46d-33db-424f-ba45-1dcedcb883ab)”, più avanti in questo argomento.
-   **Creare e modificare i modelli di criteri per i diritti.** È possibile creare tutti i modelli di criteri per i diritti necessari per la gestione dei diritti nell'organizzazione. Quando si crea un modello di criteri per i diritti, è necessario definire gli utenti e i diritti da applicare. È inoltre necessario definire il modo in cui il modello di criteri per i diritti deve essere applicato al contenuto. In un secondo momento, sarà possibile modificare i modelli di criteri per i diritti per aggiornarli. Per ulteriori informazioni, vedere “[Creazione e modifica dei modelli di criteri per i diritti](https://technet.microsoft.com/6014176f-ef71-4d29-b3e3-da129c18563d)”, più avanti in questo argomento.
-   **Distribuire i modelli di criteri per i diritti**. Affinché un autore possa applicare un determinato modello di criteri per i diritti a un contenuto, è necessario che nel computer in uso sia disponibile una copia di tale modello. È possibile controllare quali modelli di criteri per i diritti possano essere applicati da ogni autore gestendo la distribuzione dei modelli. Per ulteriori informazioni, vedere “[Distribuzione dei modelli di criteri per i diritti](https://technet.microsoft.com/ae6fa26f-d744-4ac9-9eb1-728ffab87bfe)”, più avanti in questo argomento.
-   **Interrompere i modelli di criteri per i diritti**. Un modello di criteri per i diritti può essere eliminato quando non lo si ritiene più appropriato. Quando si elimina un modello, è consigliabile eliminarlo anche dai computer degli utenti affinché non si verifichino problemi quando gli utenti tentano di utilizzare contenuti pubblicati utilizzando il modello di criteri per i diritti interrotto. Per ulteriori informazioni, vedere “[Ritiro dei modelli di criteri per i diritti](https://technet.microsoft.com/32bf98c7-edda-4507-a4b8-4c11bddd6e60)”, più avanti in questo argomento.
