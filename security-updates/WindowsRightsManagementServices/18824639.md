---
TOCTitle: 'Creazione dell''account di servizio di RMS'
Title: 'Creazione dell''account di servizio di RMS'
ms:assetid: '6eb38729-f0f0-431a-bc8c-17102cf175d8'
ms:contentKeyID: 18824639
ms:mtpsurl: 'https://technet.microsoft.com/it-it/library/Cc747546(v=WS.10)'
author: SharonSears
ms.author: SharonSears
---

Creazione dell'account di servizio di RMS
=========================================

Durante l'installazione, RMS crea sul computer locale un gruppo di protezione chiamato **Gruppo di servizi RMS** al quale concede le autorizzazioni appropriate per tutte le risorse necessarie per il funzionamento di RMS.

Quando si esegue il provisioning di RMS su un server, si specifica un account utente come account del servizio RMS. L'account specificato viene reso membro del Gruppo di servizi RMS e ad esso vengono concesse le autorizzazioni associate a tale gruppo. Durante il normale funzionamento, RMS viene eseguito con l'account di servizio di RMS per la maggior parte delle funzioni.

| ![](/security-updates/images/Cc747546.note(WS.10).gif)Nota                                           |
|-----------------------------------------------------------------------------------------------------------------|
| L'account di servizio di RMS non può essere lo stesso account di dominio utilizzato per l'installazione di RMS. |

Per motivi di protezione, è consigliabile creare un account utente speciale da utilizzare come account di servizio di RMS e non utilizzare questo account per altri scopi. Inoltre, è preferibile non assegnare a questo account autorizzazioni aggiuntive.

| ![](/security-updates/images/Cc747546.Important(WS.10).gif)Importante                                  |
|-------------------------------------------------------------------------------------------------------------------|
| Questo account utente speciale dovrebbe essere creato prima di eseguire l'installazione e il provisioning di RMS. |

Per ulteriori informazioni sulle autorizzazioni concesse al Gruppo di servizi RMS e sugli account con cui viene eseguito RMS, vedere “Modello di protezione di RMS” in “Guida di riferimento tecnico di RMS”, in questa documentazione.
