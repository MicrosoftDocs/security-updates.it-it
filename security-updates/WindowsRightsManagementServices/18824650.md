---
TOCTitle: 'Procedure ottimali di protezione con l''utilizzo di RMS'
Title: 'Procedure ottimali di protezione con l''utilizzo di RMS'
ms:assetid: '762037ce-9bee-4d89-bb14-7dd1c004dca3'
ms:contentKeyID: 18824650
ms:mtpsurl: 'https://technet.microsoft.com/it-it/library/Cc747564(v=WS.10)'
author: SharonSears
ms.author: SharonSears
---

Procedure ottimali di protezione con l'utilizzo di RMS
======================================================

Le seguenti procedure ottimali forniscono direttive che aiutano a gestire efficientemente la protezione per Rights Management Services (RMS). Le informazioni generali sulle procedure ottimali per la protezione sono disponibili presso il [sito Web di Microsoft (http://www.microsoft.com/).](http://go.microsoft.com/fwlink/?linkid=49428)

-   **Utilizzare l'autenticazione dei certificati SSL nei servizi Web RMS**. Per impostazione predefinita, le richieste dal client RMS al cluster RMS cluster non sono crittografate. Se si installa un certificato Secure Sockets Layer (SSL) e si richiede l'autenticazione SSL nelle directory virtuali RMS su tutti i server RMS del cluster, le richieste di certificazione e gestione delle licenze vengono crittografate quando trasmesse in rete. Per una maggiore sicurezza, è possibile attivare l'autenticazione tramite smart card per i servizi Web RMS.
-   **Utilizzare un provider del servizio di crittografia basato su hardware per proteggere la chiave privata RMS**. Durante l'installazione di RMS, la protezione predefinita per le chiavi private del cluster RMS è rappresentata da un provider del servizio di crittografia (CSP) basato su software, che consente di crittografare la chiave del cluster RMS e di archiviarla nel database di configurazione RMS. Per ottenere un più elevato livello di sicurezza, è possibile utilizzare un provider del servizio di crittografia basato su hardware o un modulo di sicurezza hardware. Questo metodo di protezione delle chiavi prevede l'archiviazione della chiave su una smart card associata ai server RMS. Il vantaggio di un provider del servizio di crittografia basato su hardware è che la chiave privata RMS non viene archiviata sul computer. Chiedere al fornitore dell'hardware se dispone di un provider del servizio di crittografia basato su hardware che sia stato testato per l'utilizzo con RMS.
-   **Proteggere il gruppo di utenti con privilegi avanzati RMS**. Il gruppo di utenti con privilegi avanzati RMS dispone del controllo completo su tutto il contenuto protetto con RMS e deve essere abilitato e utilizzato solo quando necessario. Per questo motivo, per controllare l'appartenenza al gruppo di utenti con privilegi avanzati RMS, è consigliabile utilizzare un gruppo con restrizioni Active Directory®.
-   **Utilizzare un account di dominio per l'account del servizio RMS con privilegi standard**. Per l'account del servizio RMS, è consigliabile utilizzare un account di dominio che faccia parte del gruppo di protezione Domain Users di Active Directory. È opportuno non concedere a questo account privilegi aggiuntivi.
-   **Proteggere l'attributo di Active Directory per gli indirizzi di posta elettronica**. Le applicazioni di Microsoft® Office abilitate per RMS utilizzano gli attributi e-mail e proxyaddresses archiviati in Active Directory come identità univoca dell'utente RMS per certificare e concedere in licenza contenuti protetti con RMS. È molto importante limitare le autorizzazioni su questi attributi di Active Directory agli amministratori considerati attendibili. Inoltre, è opportuno che all'interno dell'organizzazione venga implementato un criterio di protezione delle informazioni che impedisca di riciclare un indirizzo di posta elettronica a un altro utente.
    | ![](/security-updates/images/Cc747564.note(WS.10).gif)Nota                                                                                                                                                                                                                                                                                                                                                                                                                                                                                            |
    |------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------|
    | In alternativa, per evitare il problema, è possibile assegnare i diritti ai gruppi, invece che ai singoli dipendenti, nei modelli di criteri per i diritti. Se l'appartenenza ai gruppi viene determinata quando si richiede una licenza, i criteri per i diritti riflettono sempre l'appartenenza al gruppo corrente. È possibile comunque attenuare il problema degli indirizzi di posta elettronica riciclati se si utilizzano applicazioni abilitate per RMS che pubblicano su identificatori di protezione (SID) anziché su indirizzi di posta elettronica. |

-   **Migliorare gli elenchi di controllo di accesso (ACL) sulle pipeline RMS.** Gli elenchi di controllo di accesso sulle pipeline nella directory virtuale IIS RMS sono restrittivi per impostazione predefinita. Tuttavia, per disporre di un maggiore controllo sugli utenti che possono utilizzare RMS, è possibile limitare le pipeline di certificazione e pubblicazione RMS a specifici gruppi di sicurezza di Active Directory, anziché utilizzare il gruppo di sicurezza predefinito Domain Users.
-   **Disattivare l'autenticazione anonima sulla pipeline di gestione delle licenze RMS.** Se la topologia RMS non richiede utenti esterni, ad esempio gli utenti che eseguono l'accesso tramite Windows Live™ ID, è opportuno disattivare l'autenticazione anonima nella pipeline di gestione licenze RMS.
-   **Ridurre al minimo il numero di servizi su tutti i server RMS.** Come nel caso delle strategia di difesa in profondità per la sicurezza dei server, è opportuno disattivare tutti i servizi non necessari su tutti i server RMS in ciascun cluster RMS. In un ambiente RMS, RMS e i componenti necessari devono essere gli unici servizi eseguiti si server dei cluster RMS.
-   **Utilizzare un firewall a livello applicativo quando si utilizza RMS in una rete Extranet.** Quando si utilizza RMS in uno scenario Extranet, è consigliabile utilizzare un firewall a livello applicativo. Un firewall a livello applicativo, come Microsoft Internet Security and Acceleration (ISA) Server, consente di controllare le richieste di certificazione e di gestione delle licenze inviate al server RMS terminando la connessione SSL in corrispondenza del firewall, monitorando il traffico e ristabilendo una connessione separata internamente.
-   **Disattivare la modalità di autenticazione di SQL Server sul database di configurazione RMS**. Quando Accodamento messaggi invia messaggi dai server del cluster RMS al database di registrazione, passa le credenziali dell'account del servizio RMS al database. Nella modalità di autenticazione di SQL Server le credenziali vengono passate in testo normale nella stringa di connessione. Poiché RMS non utilizza la modalità di autenticazione di SQL Server, è consigliabile disattivarla e configurare SQL Server in modo da consentire solo le richieste di autenticazione Windows.
-   **Crittografare la comunicazione tra i database e i cluster RMS.**Per impedire a utenti malintenzionati di acquisire o modificare i dati registrati, è consigliabile proteggere i database di SQL Server configurando SSL (Secure Sockets Layer) o IPSec (Internet Protocol Security) in modo da rendere disponibili dei canali crittografati. Per ulteriori informazioni su come utilizzare SSL per proteggere la comunicazione con SQL Server, visitare il sito Web all'indirizzo [http://go.microsoft.com/fwlink/?LinkID=99948](http://go.microsoft.com/fwlink/?linkid=99948.). Per ulteriori informazioni su come utilizzare IPSec per garantire comunicazioni protette tra due server, visitare il sito Web all'indirizzo [http://go.microsoft.com/fwlink/?LinkID=99950](http://go.microsoft.com/fwlink/?linkid=99950).
-   Utilizzare la firma LDAP per proteggere le comunicazioni di rete Le comunicazioni tra RMS e il catalogo globale dovrebbero essere firmate. La firma del traffico LDAP consente di assicurare che i dati del pacchetto provengano da una fonte nota e che non siano stati manomessi. In Windows Server® 2003 la firma e la crittografia LDAP sono attivate per impostazione predefinita. La firma LDAP è supportata inoltre in Windows 2000 Server con Service Pack 3 (SP3).
-   Controllare le dimensioni della coda di messaggi di registrazione attività Utilizzare Monitor di sistema per monitorare regolarmente la dimensione della coda di messaggi di registrazione attività in uscita. Se la dimensione della coda aumenta in modo notevole, verificare che il servizio listener di registrazione attività stia funzionando correttamente. Se un utente malintenzionato dovesse causare l'arresto del servizio listener di registrazione attività, la coda dei messaggi di registrazione in uscita potrebbe crescere fino a superare lo spazio su disco del server RMS. Se si verifica tale problema, le richieste al server verranno respinte. Per ulteriori informazioni sul servizio listener di registrazione attività, vedere "Servizio listener registrazione RMS" in "Guida di riferimento tecnico di RMS", in questa documentazione.
-   **Abilitare il controllo sul server di database**. Il controllo dell'attività del server SQL offre ulteriore protezione per l'installazione di RMS poiché consente di tenere traccia delle attività e delle modifiche apportate ai database.
-   **Monitorare il traffico di rete verso i propri server RMS**. Il monitoraggio e la gestione di RMS nella propria organizzazione dovrebbero essere equivalenti a quelli degli altri servizi basati sul Web. I server RMS possono subire attacchi di negazione del servizio ed è quindi opportuno gestirli in modo appropriato.
