---
TOCTitle: Vantaggi della distribuzione di RMS
Title: Vantaggi della distribuzione di RMS
ms:assetid: 'cab5c3ce-c9e8-4fae-915b-dd4829357333'
ms:contentKeyID: 18824769
ms:mtpsurl: 'https://technet.microsoft.com/it-it/library/Cc747668(v=WS.10)'
author: SharonSears
ms.author: SharonSears
---

Vantaggi della distribuzione di RMS
===================================

Le organizzazioni di qualsiasi dimensione si trovano a dover proteggere le proprie preziose informazioni digitali da modalità di utilizzo errate e dannose. Il continuo aumento dei casi di furto di informazioni e la comparsa di nuovi requisiti legislativi per la protezione dei dati sottolineano l'esigenza di una protezione migliore per i contenuti digitali. Il crescente uso dei computer per la creazione e l'utilizzo di questi tipi di informazioni riservate, la creazione di una connettività estesa attraverso reti private e pubbliche, incluso Internet, e la comparsa di dispositivi informatici sempre più potenti hanno reso la protezione dei dati aziendali un elemento essenziale.

I contenuti digitali possono includere report dinamici basati su database in un portale di informazioni, messaggi di posta elettronica riservati, documenti di pianificazione strategici, rapporti di carattere militare e altri file governativi riservati. Questa sezione descrive alcuni motivi di base per cui potrebbe essere opportuno distribuire RMS per proteggere i contenuti.

In questa sezione, vengono trattati gli argomenti seguenti:

-   [Informazioni organizzative vulnerabili](#bkmk_2)
-   [Protezione di rete avanzata](#bkmk_3)
-   [Miglior protezione per i contenuti digitali](#bkmk_4)

<span id="BKMK_2"></span>
Informazioni organizzative vulnerabili
--------------------------------------

Le organizzazioni creano e utilizzano un'ampia gamma di contenuti preziosi per i quali è necessario garantire la protezione. Il seguente elenco fornisce esempi di contenuti che è possibile proteggere utilizzando RMS:

-   File e informazioni digitali tradizionali. Esempi tipici di informazioni e file digitali tradizionali sono rappresentati da comunicazioni via posta elettronica, documenti relativi a progetti, report riservati, piani di marketing e informazioni sui prodotti. Coloro che si occupano di gestione delle informazioni condividono questi documenti regolarmente tramite messaggi di posta elettronica, applicazioni per conferenze, condivisioni di dischi e sistemi basati su server o di tipo peer-to-peer. In questa categoria sono inoltre inclusi altri contenuti riservati, come ad esempio valutazioni delle prestazioni dei dipendenti e documentazione personale, che gli utenti potrebbero dovere o volere conservare in modo protetto e che devono essere immediatamente disponibili.
-   Informazioni organizzative esclusive. I dirigenti senior utilizzano queste informazioni per gestire, monitorare e dirigere le attività di un'organizzazione. Questi contenuti proprietari possono includere report sulle quote di mercato e sulle vendite di un'organizzazione, informazioni sull'andamento finanziario e previsioni ed esami strategici. Una distribuzione o un utilizzo improprio di tali contenuti potrebbe causare danni significativi per l'organizzazione, sia per quanto riguarda il mercato competitivo sia a livello giuridico.

La distribuzione di RMS può costituire una parte importante di una strategia per la protezione di contenuti vulnerabili.

<span id="BKMK_3"></span>
Protezione di rete avanzata
---------------------------

La protezione dei contenuti digitali è un'attività complessa e in via di sviluppo. Solitamente le organizzazioni proteggono i contenuti e i file digitali utilizzando metodi di protezione perimetrale. I firewall possono consentire di limitare l'accesso alla rete aziendale, mentre gli elenchi di controllo di accesso discrezionale (DACL, Discretionary Access Control List) consentono di restringere l'accesso a dati specifici. Le organizzazioni possono inoltre utilizzare le tecnologie e i prodotti di crittografia e autenticazione, come ad esempio l'infrastruttura a chiave pubblica (PKI, Public Key Infrastructure) e Kerberos, per la protezione dei messaggi di posta elettronica in transito e per fare in modo che i destinatari prescelti siano i primi ad aprire i messaggi.

Questi metodi consentono di controllare l'accesso ai contenuti riservati. I destinatari possono tuttavia utilizzare i contenuti ricevuti in qualsiasi modo. Dopo che l'utente è stato autenticato e il contenuto decrittografato, non vi sono più restrizioni sulle possibilità di utilizzo o di invio dei contenuti. I metodi di protezione perimetrali non consentono di applicare regole aziendali che definiscano le modalità di utilizzo e distribuzione dei contenuti da parte degli utenti al di fuori del perimetro della rete o dopo che tale perimetro è stato oltrepassato.

Se si fa affidamento sulla riservatezza e sul senso di responsabilità dei singoli utenti per quanto riguarda il trattamento e la condivisione dei contenuti digitali, è probabile che il modello di protezione della rete venga esposto a rischi troppo elevati. Perfino violazioni della protezione accidentali possono causare danni seri. Un utente potrebbe ad esempio inoltrare erroneamente documenti o messaggi di posta elettronica riservati a destinatari malintenzionati.

Oltre a questi pericoli di furto e trattamento improprio, alla questione in continuo sviluppo della protezione dei contenuti digitali si aggiunge un crescente elenco di requisiti legislativi. Molte organizzazioni devono ad esempio garantire la conformità ai codici della Securities and Exchange Commission (SEC) relativi al problema della divulgazione selettiva di determinate informazioni agli investitori interni. Nello stesso modo i settori finanziario, governativo, sanitario e legale devono affrontare sempre di più le esigenze di aumento della protezione dei contenuti digitali a causa dei nuovi standard legislativi.

Senza la disponibilità di una soluzione software completa come RMS per controllare efficacemente l'utilizzo dei contenuti digitali, il contenuto può finire troppo facilmente nelle mani sbagliate, in modo malintenzionato o casuale.

<span id="BKMK_4"></span>
Miglior protezione per i contenuti digitali
-------------------------------------------

I contenuti digitali necessitano di una migliore protezione. Sebbene nessun tipo di informazioni sia completamente invulnerabile all'utilizzo non autorizzato e non vi siano singoli metodi in grado di proteggere in tutti i casi i dati dall'uso non appropriato, la miglior difesa consiste in una soluzione completa in grado di salvaguardare le informazioni.

In quanto parte essenziale della strategia di protezione di un'organizzazione, una soluzione che assicuri una migliore protezione delle informazioni dovrebbe offrire i mezzi per controllare le modalità di utilizzo e distribuzione dei contenuti e non solo l'accesso a tali dati. Una soluzione in grado di garantire una migliore protezione delle informazioni dovrebbe consentire di:

-   Proteggere i record e i documenti di un'organizzazione nella Intranet aziendale e non consentirne le condivisione con utenti non autorizzati.
-   Assicurare la protezione e impedire l'alterazione dei contenuti.
-   Fare in modo che i contenuti scadano in base ai requisiti di tempo appropriati, anche quando vengono inviati in una rete Extranet ad altre organizzazioni.
-   Richiedere un itinerario di controllo che consenta di tenere traccia degli utenti che accedono ai contenuti e che li utilizzano.

RMS fornisce tutte queste funzionalità.
