---
TOCTitle: Abilitazione del servizio Rimozione autorizzazioni
Title: Abilitazione del servizio Rimozione autorizzazioni
ms:assetid: '45226e85-b50d-41cc-aca7-0f603f8509d5'
ms:contentKeyID: 18824579
ms:mtpsurl: 'https://technet.microsoft.com/it-it/library/Cc720261(v=WS.10)'
author: SharonSears
ms.author: SharonSears
---

Abilitazione del servizio Rimozione autorizzazioni
==================================================

La rimozione delle autorizzazioni per il sistema RMS richiede la chiave privata utilizzata per proteggere tutte le informazioni pubblicate. Questa chiave privata è archiviata nel database di configurazione, crittografato dall'API di protezione dati (DPAPI), ed è basata sulla password immessa durante il provisioning. Se la chiave privata di RMS è archiviata in un dispositivo di protezione hardware (HSM), la chiave privata è archiviata nell'HSM invece che nel database di configurazione.

| ![](/security-updates/images/Cc720261.Caution(WS.10).gif)Attenzione                                                                                                                                                                          |
|---------------------------------------------------------------------------------------------------------------------------------------------------------------------------------------------------------------------------------------------------------|
| Prima di rimuovere le autorizzazioni del sistema RMS, accertarsi di conoscere la propria password della chiave privata. Se non si conosce tale password, azzerare la password della chiave privata prima di rimuovere le autorizzazioni del server RMS. |

Il primo passo nella rimozione del sistema RMS consiste nel rimuovere le autorizzazioni dei server nel cluster. Poiché la rimozione delle autorizzazioni è una funzione di gestione licenze, è possibile rimuovere le autorizzazioni di un server licenze RMS registrato in modo subordinato senza influire sul cluster principale di RMS o su qualsiasi altro cluster licenze RMS registrato in modo subordinato. Di conseguenza è necessario rimuovere separatamente le autorizzazioni del cluster principale di RMS e degli eventuali cluster licenze, poiché ogni cluster licenze contiene la propria chiave privata utilizzata per creare le licenze di pubblicazione.

Per abilitare il servizio di rimozione autorizzazioni, attenersi alla procedura che segue:

1.  Aprire il sito Web Amministrazione di Windows RMS.
2.  Fare clic su **Amministra RMS in questo sito Web**, quindi fare clic su **Impostazioni di protezione**.
3.  Selezionare la casella di controllo **Attiva la rimozione delle autorizzazioni dell'installazione di RMS**.
4.  Quando appare una finestra di dialogo in cui viene chiesto di confermare il processo di rimozione delle autorizzazioni, fare clic su **OK**.

Quando un server viene rimosso, non può più essere ripristinato in una configurazione RMS standard. Si tratta di una procedura irreversibile.

Una volta rimosse le autorizzazioni di RMS, rimuovere completamente RMS utilizzando **Installazione applicazioni** prima di tentare di installare un'altra istanza di RMS.
