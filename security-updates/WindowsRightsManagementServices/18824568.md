---
TOCTitle: Registrazione del server di certificazione principale
Title: Registrazione del server di certificazione principale
ms:assetid: '3f69d25e-ecae-447f-b741-a819c8cf6227'
ms:contentKeyID: 18824568
ms:mtpsurl: 'https://technet.microsoft.com/it-it/library/Cc720250(v=WS.10)'
author: SharonSears
ms.author: SharonSears
---

Registrazione del server di certificazione principale
=====================================================

In ogni installazione di RMS deve essere presente almeno un server di certificazione principale e possono essere presenti server di certificazione principale aggiuntivi in un cluster. Il primo server di certificazione principale installato deve registrarsi al Servizio di Enrollment Microsoft e ottenere un certificato concessore di licenze server principale. Tale certificato rappresenta la base della gerarchia di trust in un'implementazione di RMS.

È possibile ottenere un certificato concessore di licenze server principale attraverso uno dei metodi elencati di seguito. Il metodo da utilizzare può essere selezionato durante il completamento delle informazioni di provisioning per il server RMS.

-   **Registrazione in linea**. Se il server di certificazione principale dispone della connessione a Internet, è possibile ottenere automaticamente un certificato concessore di licenze server durante il provisioning. Questo è il metodo predefinito.
-   **Registrazione non in linea**. Se il server di certificazione principale non dispone della connessione a Internet, è possibile registrarsi manualmente al termine del processo di provisioning. Esportare una richiesta di registrazione dal server a un file che è possibile trasferire su un altro computer dotato di connettività Internet, quindi inviarlo al Servizio di Enrollment Microsoft per ottenere un certificato concessore di licenze server. Se si sceglie la Registrazione non in linea durante il provisioning, RMS completerà il processo ma non potrà essere utilizzato fino all'importazione del certificato concessore di licenze server ottenuto mediante l'altro computer. Per ulteriori informazioni, vedere "[Per registrare manualmente un server di certificazione principale](https://technet.microsoft.com/aecdebb5-b28b-4b58-937a-392bb6ce9643)" più avanti nel documento.

La richiesta di registrazione comprende le seguenti informazioni:

-   Informazioni sulla revoca. Indicano se l'installazione RMS utilizza una revoca standard o personalizzata (di terze parti). Se viene utilizzata la revoca di terze parti di Microsoft, è inclusa la chiave pubblica dell'autorità di revoca.
-   Chiave pubblica del certificato. La chiave pubblica del certificato concessore di licenze server. Tale chiave viene generata sul server RMS e inviata al Servizio di Enrollment Microsoft per ottenere il certificato concessore di licenze server.
-   SKU. Il titolo SKU ufficiale di RMS.
-   Versione. Il numero di versione dell'assembly RMS.
-   URL. L'URL di base di un cluster del server RMS.

Quando il Servizio di Enrollment Microsoft fornisce una risposta alla richiesta di registrazione, vengono inviate le seguenti informazioni al server RMS in formato XML:

-   Certificato concessore di licenze server.
-   Catena di certificati delle autorità di certificazione.

Tali informazioni vengono trasferite sia nel caso della registrazione in linea che non in linea del server di certificazione principale di RMS. Quando viene utilizzato uno dei due metodi indicati, non vengono raccolte informazioni aggiuntive.

| ![](/security-updates/images/Cc720250.note(WS.10).gif)Nota                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                |
|--------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------|
| Se si è selezionato il metodo Registrazione non in linea e per richiedere il certificato concessore di licenze server si accede a Internet con un computer dotato di una migliore configurazione di protezione del browser, ad esempio un computer con Windows Server 2003 o Windows XP Service Pack 2, assicurarsi di aver aggiunto l'URL del sito Web del Servizio di Enrollment all'area Siti attendibili per consentire il download del certificato concessore di licenze server. Tale URL è https://activation.drm.microsoft.com. Se si utilizza il processo di Registrazione non in linea, assicurarsi che il computer da cui si invia la richiesta di registrazione al Servizio di Enrollment Microsoft abbia tutti gli aggiornamenti dei certificati installati. Il certificato SSL del Servizio di Enrollment Microsoft è GTE Cyber Trust Root CA, un certificato attendibile per impostazione predefinita su tutti i computer su cui è in esecuzione Windows Server 2003. Se si utilizza il processo di Registrazione non in linea, impedire i tentativi di connessione al server RMS da parte dei client RMS per ottenere le licenze fino a quando non sia stata completata la registrazione. Se i client tentano di connettersi a un server RMS non registrato, nei servizi Web si verifica una condizione di errore che ne impedisce l'utilizzo. Se non si possono escludere tali tentativi, è consigliabile reimpostare IIS dopo il completamento della registrazione per eliminare le possibili condizioni di errore. |
