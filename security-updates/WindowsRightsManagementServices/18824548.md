---
TOCTitle: Applicazioni abilitate per RMS
Title: Applicazioni abilitate per RMS
ms:assetid: '30bb5565-81d3-43d9-a64d-cf0c5b990712'
ms:contentKeyID: 18824548
ms:mtpsurl: 'https://technet.microsoft.com/it-it/library/Cc720231(v=WS.10)'
author: SharonSears
ms.author: SharonSears
---

Applicazioni abilitate per RMS
==============================

Per creare o utilizzare il contenuto protetto con RMS, gli utenti devono avere installata un'applicazione abilitata per RMS, come illustrato in questo argomento. Inoltre, deve essere installato il client RMS e i computer utilizzati dagli utenti devono essere attivati. Per ulteriori informazioni, vedere "[Client RMS](https://technet.microsoft.com/03294fa2-8350-430d-b4b0-03d5169937c2)" e "[Attivazione computer RMS](https://technet.microsoft.com/09a0d631-9860-477f-9d10-df61b3bfe125)" più avanti in questo argomento.

Le applicazioni abilitate per RMS consentono agli autori di contenuto di allegare i diritti di utilizzo, sotto forma di licenze di pubblicazione, ai file creati per controllare il modo in cui viene utilizzato il contenuto. Inoltre, nelle applicazioni abilitate per RMS è possibile elaborare le informazioni presenti nel file crittografato e consentono agli utenti di utilizzare il contenuto in base alle autorizzazioni definite nella licenza di pubblicazione.

Attraverso l'impiego del Client SDK di Servizi Rights Management, gli sviluppatori possono creare applicazioni abilitate per RMS mediante le quali concedere in licenza, pubblicare e utilizzare il contenuto protetto con RMS. Le applicazioni abilitate per RMS possono essere sviluppate per computer su cui viene eseguito Microsoft® Windows® 98 Second Edition o versioni successive.

Gli sviluppatori possono anche creare applicazioni server abilitate per RMS mediante l'utilizzo di Client SDK di Servizi Rights Management. Queste applicazioni possono pubblicare, ma non utilizzare, contenuto.

Gli utenti che non dispongono di altre applicazioni abilitate per RMS che consentano di utilizzare il contenuto protetto con RMS in messaggi di posta elettronica e pagine Web, possono ottenere e impiegare il componente aggiuntivo Rights Management per Microsoft® Internet Explorer. Ad esempio, gli utenti di Outlook Web Access (OWA) possono impiegare il componente aggiuntivo Rights Management per Internet Explorer per utilizzare i messaggi posta elettronica protetti con RMS.

Il componente aggiuntivo Rights Management per Internet Explorer può essere scaricato dal [sito Web Microsoft](http://go.microsoft.com/fwlink/?linkid=14450).

| ![](/security-updates/images/Cc720231.note(WS.10).gif)Nota                                                                                                                                                                      |
|--------------------------------------------------------------------------------------------------------------------------------------------------------------------------------------------------------------------------------------------|
| Per gli utenti che utilizzano il componente aggiuntivo Rights Management per Internet Explorer con Windows XP Service Pack 2, la configurazione di protezione migliorata può causare alcuni problemi di compatibilità per le applicazioni. |

Qualora l'URL di connessione alla Extranet di ciascun dominio dell'organizzazione non venga aggiunto ai siti Intranet locali in Internet Explorer, gli utenti che impiegano il componente aggiuntivo Rights Management per Internet Explorer potranno ricevere ripetuti messaggi in cui viene loro chiesto di confermare se desiderano connettersi a tali siti. Rispondendo in maniera errata a questi messaggi, il client RMS può ottenere un nuovo certificato per account con diritti per l'account utente.

Per impostare in modo corretto questi siti all'interno dell'intera organizzazione, è possibile utilizzare uno script per inserire gli URL necessari nel Registro del sistema come parte della zona Intranet locale. Per impostazione predefinita, la zona Intranet locale fornisce un livello di protezione sufficiente ad eliminare i messaggi.
