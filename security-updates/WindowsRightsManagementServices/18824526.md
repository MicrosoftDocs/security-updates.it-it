---
TOCTitle: Utilizzo di un server RMS
Title: Utilizzo di un server RMS
ms:assetid: '1533426b-89c2-43e0-8068-ca97ddab8606'
ms:contentKeyID: 18824526
ms:mtpsurl: 'https://technet.microsoft.com/it-it/library/Cc720205(v=WS.10)'
author: SharonSears
ms.author: SharonSears
---

Utilizzo di un server RMS
=========================

In Utilizzo di un server RMS vengono trattate le attività di gestione eseguite dopo la distribuzione di RMS in un'organizzazione. In questo argomento vengono fornite informazioni utili per gestire il proprio server RMS, le procedure per le attività amministrative più comuni e le risorse contenenti informazioni aggiuntive, oltre alle informazioni sulle procedure consigliate.

In questo argomento

-   [Gestione di RMS](https://technet.microsoft.com/9b573c55-c14c-436c-b3c5-7ba445de1562)
-   [Procedure RMS](https://technet.microsoft.com/82032075-f361-438f-a2c4-93ab29ae6cff)
-   [Risorse RMS](https://technet.microsoft.com/d91221cf-e38e-4add-b7b9-50e63aad9a28)

Terminologia utilizzata in questa guida
---------------------------------------

**certificazione account**  
Processo che consente di associare account utente a coppie di chiavi nel certificato per account con diritti, o RAC.

<!-- -->

**servizio certificazione account**  
Servizio Web di RMS che consente di creare e distribuire certificati account con diritti. Vedere anche certificazione account.

<!-- -->

**servizio proxy di attivazione**  
Servizio Web di RMS che supporta l'attivazione computer client di RMS versione 1.0. Utilizzato per inoltrare le richieste di attivazione del computer al servizio di attivazione Microsoft. Il servizio di attivazione genera un archivio protetto univoco e un certificato del computer RMS per il computer client, che il servizio proxy di attivazione del server RMS inoltra di nuovo al client richiedente. Vedere anche archivio protetto.

<!-- -->

**servizio di amministrazione**  
Servizio Web di RMS che ospita il sito Web Amministrazione, consente la gestione di RMS e aggiorna il database di configurazione per il cluster.

<!-- -->

**file manifesto dell'applicazione**  
Documento XML in cui sono descritti i moduli di un'applicazione abilitata per RMS associata e in cui viene specificato quali elementi possono essere eseguiti nell'ambiente dell'applicazione. Ogni applicazione che scrive sugli API del client RMS per creare o utilizzare le informazioni protette con RMS deve fornire un file manifesto in fase di esecuzione.

<!-- -->

**attributo**  
In Active Directory, proprietà di un oggetto. Per ciascuna classe di oggetti, lo schema definisce gli attributi obbligatori e gli attributi aggiuntivi opzionali per un'istanza della classe.

<!-- -->

**binding**  
Meccanismo che gestisce i diritti in un sistema RMS, in cui le condizioni di una licenza d'uso vengono convalidate dal client RMS in rapporto ai diritti richiesti. Se le condizioni vengono soddisfatte, i diritti verranno concessi.

<!-- -->

**certificato**  
Documento digitale comunemente usato per l'autenticazione e la protezione delle informazioni presenti sulle reti aperte. Un certificato esegue il binding protetto tra una chiave pubblica e l'entità contenente la chiave privata corrispondente. I certificati sono firmati digitalmente dall'Autorità di certificazione (CA) emittente e possono essere emessi per un utente, un computer o un servizio. Vedere anche chiave privata; chiave pubblica.

<!-- -->

**registrazione client**  
Processo di creazione del certificato concessore di licenze client che consente al computer o alla periferica dell'utente di creare licenze di pubblicazione che verranno elaborate da un server licenze.

<!-- -->

**certificato concessore di licenze client**  
Certificato creato da un server RMS e inserito in computer client RMS che consente agli utenti di pubblicare contenuto protetto in modalità non in linea, ovvero senza essere connessi alla rete abilitata per RMS. Il certificato concessore di licenze client contiene la chiave utilizzata dal client RMS per firmare digitalmente licenze di pubblicazione.

<!-- -->

**condizione**  
Insieme di vincoli e parametri specificati, che fanno parte del gruppo di diritti riuniti in una licenza di pubblicazione. Tali vincoli e parametri vengono applicati al momento dell'utilizzo. Una condizione temporale è una condizione comune che consente di impostare una data di scadenza per le informazioni protette con RMS.

<!-- -->

**database di configurazione**  
Database contenente le informazioni di configurazione di RMS per un server o un cluster.

<!-- -->

**utilizzo del contenuto**  
Decrittografia e applicazione dei diritti di utilizzo su una parte di contenuto protetto.

<!-- -->

**chiave del contenuto**  
Chiave utilizzata per crittografare e decrittografare contenuto protetto durante la pubblicazione e l'utilizzo. In alternativa, viene definita chiave simmetrica. RMS utilizza chiavi del contenuto AES da 128 bit.

<!-- -->

**proprietario del contenuto**  
Persona od organizzazione che stabilisce i criteri di accesso al contenuto protetto.

<!-- -->

**decrittografia**  
Processo che consente di rendere nuovamente leggibili i dati crittografati convertendo il testo cifrato in testo normale.

<!-- -->

**firma digitale**  
Strumento utilizzato dai creatori di un messaggio, di un file o di altre informazioni codificate digitalmente per eseguire il binding della propria identità a tali informazioni. Il processo di firma digitale delle informazioni richiede la trasformazione delle informazioni e di altri dati segreti posseduti dal mittente in un tag denominato "firma". Le firme digitali vengono utilizzate in ambienti di chiave pubblica e forniscono servizi di non rifiuto e integrità.

<!-- -->

**servizio DRMRemote**  
Servizio Web di RMS che consente di esporre servizi tramite i servizi remoti .NET utilizzati per la comunicazione tra diversi server RMS.

<!-- -->

**crittografia**  
Processo di conversione delle informazioni in un formato leggibile solo da un determinato destinatario. La crittografia è uno strumento efficace per garantire la protezione delle informazioni. Per decifrare un file crittografato, il destinatario deve essere in possesso di una chiave segreta o di una password che ne consenta la traduzione. Vedere anche crittografia della chiave pubblica.

<!-- -->

**registrazione**  
Processo mediante il quale il server di certificazione principale ottiene un certificato concessore di licenze server firmato dal Servizio di Enrollment Microsoft.

<!-- -->

**richiesta di registrazione**  
Richiesta inviata dal server di certificazione principale RMS al Servizio di Enrollment Microsoft per ottenere un certificato concessore di licenze server.

<!-- -->

**esclusione**  
Processo utilizzato dal server RMS per rifiutare la richiesta di una licenza d'uso a un client in base a un criterio di esclusione. Vedere anche elenco di esclusione.

<!-- -->

**elenco di esclusione**  
Elenco di entità a cui il servizio di gestione licenze di RMS non dovrà concedere alcuna licenza.

<!-- -->

**criterio di esclusione**  
Impostazioni del database di configurazione di RMS che consentono di gestire la modalità di applicazione delle esclusioni nell'organizzazione.

<!-- -->

**eXtensible rights Markup Language**  
Formato basato su XML, utilizzato da RMS per tutte le licenze supportate: certificati computer, RAC, CLC, licenze d'uso, licenze di pubblicazione e certificati concessori di licenze server, cioè i documenti che specificano il criterio RMS applicato al contenuto protetto.

<!-- -->

**licenza di rilascio**  
Dati che specificano il criterio RMS applicato al contenuto protetto.

<!-- -->

**cluster licenze**  
Uno o più server su cui sono in esecuzione i servizi di gestione licenze e di pubblicazione di RMS all'esterno del cluster di certificazione principale. Tali server utilizzano un database e un URL di connessione comuni ed è consigliabile distribuirli in modo che vengano gestiti da un bilanciatore del carico software o hardware, se vengono utilizzati più server. A differenza dei cluster principali o di certificazione, i server RMS di un cluster licenze non possono eseguire le certificazioni utente.

<!-- -->

**server licenze**  
Server su cui sono in esecuzione i servizi di gestione licenze e di pubblicazione di RMS all'esterno del cluster di certificazione principale.

<!-- -->

**servizio di gestione licenze**  
Servizio Web di RMS che consente di emettere licenze d'uso.

<!-- -->

**archivio protetto**  
Modulo software responsabile dell'autenticazione dell'utilizzo valido di contenuto protetto, della crittografia e decrittografia delle informazioni e della protezione di software attendibile da utenti non autorizzati che potrebbero tentare di modificarlo o di osservarne il funzionamento mentre è in esecuzione. In alternativa, viene definito repository protetto.

<!-- -->

**servizio di registrazione attività**  
Servizio listener di RMS, che consente di trasferire i dati registrati dalla coda di messaggi al database di registrazione attività per il server o il cluster RMS.

<!-- -->

**attivazione del computer**  
Processo che permette di ottenere un archivio protetto e un certificato computer univoco per un computer in RMS Versione 1.0. In RMS Versione 1.0 SP1, l'attivazione del computer è il processo che permette di ottenere un certificato computer per ciascun utente di quel computer.

<!-- -->

**manifesto**  
Documento XML firmato che identifica le librerie o i programmi che possono, non possono e potrebbero essere caricati nello spazio di elaborazione dell'applicazione.

<!-- -->

**servizio di attivazione Microsoft**  
Servizio Web ospitato da Microsoft per l'emissione di certificati di computer e archivi protetti RMS in risposta a richieste del client RMS versione 1.0.

<!-- -->

**Servizio di Enrollment Microsoft**  
Servizio Web ospitato da Microsoft per l'emissione di un certificato concessore di licenze server per il server di certificazione principale in una distribuzione di RMS.

<!-- -->

**pre-certificazione**  
Funzionalità del servizio di certificazione di RMS che consente a un'applicazione di richiedere un certificato per account con diritti al server RMS per conto di un utente. I certificati per account con diritti ottenuti mediante la pre-certificazione contengono solo la chiave pubblica dell'utente.

<!-- -->

**entità**  
Entità, ad esempio un utente, un gruppo o un gestore di contenuto protetto che dispone di un ruolo definito nello schema di protezione di RMS e in cui gli oggetti possono essere protetti.

<!-- -->

**chiave privata**  
Metà segreta di una coppia di chiavi crittografica utilizzata con un algoritmo di chiave pubblica. Le chiavi private vengono solitamente utilizzate per decrittografare una chiave di sessione simmetrica, per firmare digitalmente i dati o per decrittografare i dati crittografati con la chiave pubblica corrispondente. Vedere anche chiave pubblica; crittografia della chiave pubblica.

<!-- -->

**provisioning**  
Configurazione di un server RMS per un'organizzazione.

<!-- -->

**chiave pubblica**  
Metà non segreta di una coppia di chiavi crittografica utilizzata con un algoritmo di chiave pubblica. Le chiavi pubbliche vengono solitamente utilizzate per crittografare una chiave di sessione, verificare una firma digitale o crittografare i dati decrittografati con la chiave privata corrispondente. Vedere anche chiave privata; crittografia della chiave pubblica.

<!-- -->

**crittografia della chiave pubblica**  
Metodo di crittografia che utilizza due chiavi di crittografia matematicamente correlate. Una chiave è denominata chiave privata ed è mantenuta riservata. L'altra è denominata chiave pubblica e viene distribuita senza limitazioni a tutti i potenziali corrispondenti. In uno scenario tipico, il mittente utilizza la chiave pubblica del destinatario per crittografare un messaggio. Solo il destinatario dispone della chiave privata corrispondente per decrittografare il messaggio. Se le chiavi sono abbastanza lunghe, la complessità della relazione tra chiave pubblica e privata porta all'impossibilità a livello computazionale di determinare una chiave partendo dall'altra. Anche nota come crittografia asimmetrica. Vedere anche chiave privata; chiave pubblica.

<!-- -->

**licenza di pubblicazione**  
Licenza creata quando si pubblica contenuto protetto con RMS. Tra le altre funzioni, consente di specificare chi può accedere al contenuto, quali diritti possono essere concessi e a quali condizioni è consentito l'accesso. In alternativa, viene definita licenza di rilascio.

<!-- -->

**servizio di pubblicazione**  
Servizio di RMS che consente di firmare licenze di pubblicazione ed emettere certificati concessore di licenze client. Vedere anche certificato concessore di licenze client; licenza di pubblicazione.

<!-- -->

**RAC**  
Vedere la definizione di certificato per account con diritti.

<!-- -->

**revoca**  
Processo che consente di elencare le entità specificando che dispongono di licenze non valide.

<!-- -->

**elenco revoche**  
Documento basato su XrML in cui sono elencati i certificati e le licenze revocati dall'autorità emittente. Vedere anche revoca.

<!-- -->

**diritto**  
Azione consentita a utenti specifici per contenuto protetto dalla tecnologia RMS. È possibile limitare ulteriormente tali diritti mediante le condizioni.

<!-- -->

**certificato account con diritti (RAC)**  
Certificato che si avvale del certificato del computer fornito dall'attivazione RMS per eseguire il binding dell'account e della chiave dell'utente a specifici computer o gruppi di computer. Tramite i componenti del certificato si consente agli utenti di utilizzare il contenuto protetto. Nell'SDK di RMS viene definito certificato di identità gruppo (GIC, Group Identity Certificate).

<!-- -->

**gestione dei diritti**  
Tecnologia che offre una protezione continua ai dati digitali mediante la crittografia, i certificati e l'autenticazione. È necessario che i destinatari o gli utenti autorizzati acquisiscano una licenza per utilizzare i file protetti, in base ai diritti o alle regole business impostate dal proprietario del contenuto.

<!-- -->

**client Rights Management Services**  
Insieme di API RMS la cui installazione è obbligatoria in ogni computer client di un sistema RMS. Si tratta di un prerequisito per l'attivazione del computer ed è obbligatorio per l'utilizzo di applicazioni abilitate per RMS.

<!-- -->

**modello di criteri per i diritti**  
Descrizione di un insieme standard di utenti, diritti e condizioni applicabili al contenuto protetto con RMS. Quando un utente applica un modello di criteri per i diritti a una parte di contenuto, i diritti e le condizioni in esso descritti diventano parte della licenza di pubblicazione.

<!-- -->

**attivazione RMS**  
Processo che consente di inserire un archivio protetto nel computer di un utente finale in RMS versione 1.0. Tale operazione viene offerta solo dal servizio di attivazione RMS ed è essenziale per l'utilizzo della tecnologia RMS. In RMS Versione 1.0, tramite questo processo l'utente può ottenere un certificato di computer per il proprio apparecchio senza doversi connettere al Servizio di attivazione di RMS. In alternativa, viene definita attivazione.

<!-- -->

**servizio di certificazione di RMS**  
Servizio Web ospitato da Microsoft che consente di emettere certificati per account con diritti per gli utenti in base alle rispettive credenziali di Microsoft .NET Passport.

<!-- -->

**client RMS**  
Insieme di API RMS la cui installazione è obbligatoria in ogni computer client di un sistema RMS. Si tratta di un prerequisito per l'attivazione del computer ed è obbligatorio per l'utilizzo di applicazioni abilitate per RMS.

<!-- -->

**certificato computer RMS**  
Certificato inserito nel computer di un utente finale durante l'attivazione di RMS. La chiave pubblica di questo certificato viene utilizzata per crittografare la chiave privata dell'utente contenuta nei certificati per account con diritti dell'utente.

<!-- -->

**applicazione abilitata per RMS**  
Applicazione estesa mediante SDK di Rights Management Services per consentire agli utenti di specificare i diritti associati al contenuto creato.

<!-- -->

**computer abilitato per RMS**  
Computer in cui è installato il componente client RMS e che è stato sottoposto all'attivazione computer RMS per consentire l'elaborazione di contenuto protetto con RMS.

<!-- -->

**contenuto protetto con RMS**  
Informazioni digitali protette con tecnologia RMS.

<!-- -->

**cluster di certificazione principale**  
Uno o più server in una distribuzione di RMS in cui sono in esecuzione i servizi di amministrazione, enrollment, certificazione account, proxy di attivazione, gestione licenze e pubblicazione. Tali server utilizzano un database e un URL di connessione comuni ed è consigliabile distribuirli in modo che vengano gestiti da un bilanciatore del carico software o hardware. In un insieme di strutture di Active Directory è consentito un solo cluster di certificazione principale.

<!-- -->

**server di certificazione principale**  
Server principale in una distribuzione di RMS in cui sono in esecuzione i servizi di amministrazione, enrollment, certificazione account, proxy di attivazione, gestione licenze e pubblicazione. In un insieme di strutture di Active Directory è consentito un solo server di certificazione principale.

<!-- -->

**elemento principale della catena di trust**  
Entità trusted utilizzate come basi per stabilire l'affidabilità degli altri certificati. È necessario che tutte le entità che forniscono certificati e l'utente finale considerino attendibile la directory principale.

<!-- -->

**ID di protezione (SID)**  
Struttura dati di Windows che identifica ogni utente, gruppo e account computer di Windows. Quando viene creato, a ogni account della rete viene rilasciato un ID di protezione (SID) univoco. I processi interni di Windows si riferiscono al SID dell'account piuttosto che all'utente o al nome del gruppo dell'account.

<!-- -->

**certificato concessore di licenze server**  
Certificato che definisce le credenziali del server RMS, rendendolo un servizio di certificazione e di gestione licenze valido e consentendone l'esecuzione. Il certificato concessore di licenze contiene la chiave pubblica utilizzata per crittografare le chiavi del contenuto nelle licenze di pubblicazione.

<!-- -->

**servizio server**  
Servizio Web di RMS progettato per essere utilizzato da un altro servizio.

<!-- -->

**punto di connessione del servizio (SCP, Service Connection Point)**  
Oggetto Active Directory che fa riferimento all'URL del cluster di certificazione principale di una distribuzione di RMS. Il client RMS si avvale di tali informazioni per individuare i servizi di RMS.

<!-- -->

**registrazione secondaria**  
Parte del processo di provisioning per un server licenze, che consente al server licenze di ottenere un certificato concessore di licenze server dal cluster di certificazione principale.

<!-- -->

**richiesta di registrazione secondaria**  
Richiesta inviata da un server licenze al cluster di certificazione principale per ottenere un certificato concessore di licenze server.

<!-- -->

**servizio di registrazione secondaria**  
Servizio Web di RMS sul server di certificazione principale che risponde a richieste di certificati concessore di licenze server inviate da server licenze durante il provisioning.

<!-- -->

**utente con privilegi avanzati**  
Membro del gruppo degli utenti con privilegi avanzati.

<!-- -->

**gruppo di utenti con privilegi avanzati**  
Gruppo di utenti opzionale definito a livello amministrativo per ogni cluster di RMS, a cui verranno concesse licenze di proprietario da parte del server RMS quando viene aperto contenuto pubblicato da tale server.

<!-- -->

**licenza d'uso**  
Licenza che elenca i diritti e le condizioni di utilizzo del contenuto protetto da parte di un utente finale. In alternativa, viene definita licenza per l'utente finale (EUL, End-user License).
