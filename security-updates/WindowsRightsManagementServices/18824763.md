---
TOCTitle: Rimozione della protezione RMS dal contenuto
Title: Rimozione della protezione RMS dal contenuto
ms:assetid: 'c30361e3-50d2-4474-a87d-d38de502cf9e'
ms:contentKeyID: 18824763
ms:mtpsurl: 'https://technet.microsoft.com/it-it/library/Cc747658(v=WS.10)'
author: SharonSears
ms.author: SharonSears
---

Rimozione della protezione RMS dal contenuto
============================================

È consigliabile decidere anzitempo quali file devono essere recuperati, da chi e quando, in modo che qualsiasi informazione importante venga conservata al termine del processo di rimozione delle autorizzazioni. Quando la protezione RMS è stata rimossa da tutti i necessari file protetti con RMS, il server può essere rimosso dall'infrastruttura.

Il processo di rimozione della protezione RMS dal contenuto è il seguente:

1.  L'utente dovrebbe rimuovere dal computer tutte le licenze d'uso esistenti. Questo garantisce che il client RMS debba accedere al server per acquisire una licenza per aprire il contenuto. Le licenze d'uso sono registrate nella cartella %USERPROFILE%\\Impostazioni locali\\Dati applicazioni\\Microsoft\\DRM del computer client e i nomi dei file hanno il prefisso EUL.
2.  Un utente che ha accesso al server da cui vengono rimosse le autorizzazioni cerca di aprire un file protetto con RMS.
3.  L'applicazione si connette al server da cui vengono rimosse le autorizzazioni e riceve la chiave per il contenuto.
4.  Il contenuto viene decrittografato e può essere modificato, salvato, inoltrato o stampato.
5.  L'utente salva il contenuto senza la protezione RMS. Ora tutti gli utenti possono aprire il contenuto senza che debbano connettersi al server RMS.
