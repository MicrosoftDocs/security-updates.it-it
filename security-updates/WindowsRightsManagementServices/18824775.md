---
TOCTitle: Identificazione dei componenti di base
Title: Identificazione dei componenti di base
ms:assetid: 'c9ec225b-0e51-42f5-aff6-0aecb62e3b27'
ms:contentKeyID: 18824775
ms:mtpsurl: 'https://technet.microsoft.com/it-it/library/Cc747751(v=WS.10)'
author: SharonSears
ms.author: SharonSears
---

Identificazione dei componenti di base
======================================

Per stabilire una topologia appropriata, è importante capire i componenti di base di una distribuzione RMS e i ruoli che ricoprono. Nell'elenco seguente vengono illustrati i server che faranno parte della distribuzione di RMS:

-   Server di certificazione principali. Il server di certificazione principale è il primo componente di una distribuzione RMS; tutti gli altri componenti dipendono da esso. Il server di certificazione principale esegue tutti i servizi RMS, compreso il servizio di certificazione account che fornisce certificati di account con diritti per i client RMS dell'organizzazione. In un insieme di strutture di Active Directory è consentito un solo server di certificazione principale. Tuttavia, è possibile aggiungere più server all'installazione per creare un cluster di certificazione principale che può essere utilizzato per ridondanza e bilanciamento del carico. Tutti i server che fanno parte del cluster di certificazione principale utilizzano lo stesso database di configurazione che è stato definito quando è stato effettuato il provisioning del primo server di certificazione nell'installazione.
-   Server licenze. Un server licenze è facoltativo e non fa parte del cluster di certificazione principale; il server licenze è tuttavia un server con registrazione secondaria sotto il server di certificazione principale. Un server licenze dipende dal server di certificazione principale per la certificazione e altri servizi (non può fornire servizi di certificazione account), ma il server licenze esegue i servizi di gestione licenze per fornire sia le licenze di pubblicazione che le licenze d'uso. Per configurare la ridondanza e il bilanciamento del carico, è possibile aggiungere più server all'installazione e creare un cluster licenze. Tutti i server che sono nel cluster licenze utilizzano lo stesso database di configurazione che è stato definito quando si è effettuato il provisioning del primo server licenze di questo cluster.
-   Server che eseguono la distribuzione di componenti di infrastruttura. Ulteriori server disponibili nella distribuzione possono offrire l'infrastruttura necessaria, inclusi componenti quali SQL Server 2000 e Active Directory. La posizione per la distribuzione di tali componenti e il numero di server necessari dipendono dalle esigenze dell'organizzazione.

La topologia RMS che si intende progettare per l'organizzazione deve affrontare la distribuzione di ciascuno di questi componenti.
