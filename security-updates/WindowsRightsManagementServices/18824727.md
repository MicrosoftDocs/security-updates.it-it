---
TOCTitle: 'Aggiornamento della distribuzione con RMS Service Pack 1 (SP1)'
Title: 'Aggiornamento della distribuzione con RMS Service Pack 1 (SP1)'
ms:assetid: 'a562c4b0-15df-46db-9d61-24db74871cfa'
ms:contentKeyID: 18824727
ms:mtpsurl: 'https://technet.microsoft.com/it-it/library/Cc747714(v=WS.10)'
author: SharonSears
ms.author: SharonSears
---

Aggiornamento della distribuzione con RMS Service Pack 1 (SP1)
==============================================================

In questa sezione vengono fornite informazioni per l'installazione di Microsoft® Windows® Rights Management Services (RMS) con Service Pack 1 (SP1) in un'organizzazione con una distribuzione di RMS esistente. Solo le organizzazioni che hanno già distribuito RMS devono aggiornare la relativa distribuzione con RMS SP1. Le organizzazioni che distribuiscono RMS per la prima volta possono distribuire RMS con SP1 seguendo le indicazioni riportate nelle sezioni relative alla pianificazione di una distribuzione RMS e alla distribuzione di un sistema RMS in questa documentazione.

È possibile installare RMS SP1 senza rimuovere l'installazione di RMS esistente. Il programma di installazione per RMS SP1 rileva che RMS è installato e aggiunge le funzionalità e le impostazioni necessarie.

**In questo argomento**

-   [Preparazione per l'aggiornamento a RMS SP1](#bkmk_1)
-   [Esecuzione dell'aggiornamento a RMS SP1](#bkmk_2)
-   [Aggiornamento di cluster](#bkmk_3)
-   [Aggiornamento dei client RMS](#bkmk_4)
-   [Interoperabilità con RMS versione 1.0](#bkmk_5)
-   [Rimozione di RMS con SP1](#bkmk_6)

<span id="BKMK_1"></span>
Preparazione per l'aggiornamento a RMS SP1
------------------------------------------

L'aggiornamento a RMS SP1 ha lo scopo di consentire di continuare a eseguire RMS senza interruzione. Tuttavia, prima di aggiornare i server RMS, è consigliabile effettuare le seguenti operazioni:

-   Eseguire il backup del database di configurazione e della chiave privata RMS. Per ulteriori informazioni, vedere l'argomento relativo ai backup di sistema per RMS nella sezione dedicata alla pianificazione di una distribuzione RMS di questa documentazione.
-   Accertarsi di disporre della password per la chiave privata RMS.
-   Eseguire il backup del database di registrazione se si desidera mantenere le statistiche registrate in precedenza.
-   Assicurarsi di disporre degli aggiornamenti critici e degli aggiornamenti della protezione più recenti per il sistema operativo installato nei client e nei server in uso. Per verificare se si dispone di tutti gli aggiornamenti critici e della protezione, fare clic su **Start**, scegliere **Windows Update**, quindi seguire le istruzioni visualizzate.

<span id="BKMK_2"></span>
Esecuzione dell'aggiornamento a RMS SP1
---------------------------------------

Quando l'Installazione guidata di RMS SP1 rileva l'installazione corrente di RMS, aggiunge semplicemente nuovi file o sostituisce i file che occorre modificare per RMS SP1. Se RMS è già installato, dopo aver installato RMS SP1, non è necessario ripetere il provisioning o eseguire configurazioni aggiuntive per continuare a eseguire RMS.

<span id="BKMK_3"></span>
Aggiornamento di cluster
------------------------

Se si è installato RMS in una configurazione cluster, è consigliabile pianificare l'aggiornamento dei cluster per ridurre al minimo l'impatto dell'aggiornamento sull'installazione. Quando si determina la strategia più appropriata per implementare RMS SP1 nella propria organizzazione, prendere in considerazione i seguenti suggerimenti:

-   Per rendere più prevedibile l'aggiornamento del cluster e ridurre la possibilità che si verifichi un peggioramento delle prestazioni dei servizi durante l'aggiornamento, è consigliabile installare RMS SP1 su una porzione di cluster per volta.
-   Se si dispone di più cluster RMS, è opportuno eseguire prima l'aggiornamento dei cluster di certificazione principali e successivamente l'aggiornamento dei cluster licenze registrati in modo subordinato.
-   Se si utilizza l'espansione di gruppi tra insiemi di strutture, è possibile aggiornare i cluster negli insiemi di strutture in modo indipendente, senza influire sulla capacità dei server RMS di espandere l'appartenenza ai gruppi tra gli insiemi di strutture.
-   RMS SP1 può coesistere e interoperare con il server RMS versione 1.0.
-   È inoltre possibile utilizzare il pacchetto di installazione di RMS SP1 per installare una nuova versione di RMS SP1 su un server; non è necessario che RMS versione 1.0 sia installato.

<span id="BKMK_4"></span>
Aggiornamento dei client RMS
----------------------------

In RMS con SP1 è disponibile un nuovo client RMS. Il pacchetto di installazione del client RMS SP1 può essere utilizzato anche per installare una nuova versione del client RMS SP1 in un computer; non è necessario che il client RMS versione 1.0 sia installato. Il client RMS SP1 include una funzionalità per la compatibilità con le versioni precedenti in modo che possa essere utilizzato con applicazioni abilitate per RMS che richiedono RMS versione 1.0.

Il nuovo client RMS fornisce le seguenti funzionalità:

-   Non è più necessario che il client si connetta a Microsoft su Internet ed esegua il download di un archivio protetto.
-   Se si installa il client RMS utilizzando un criterio di gruppo o SMS, non sono necessari i privilegi di amministratore per l'installazione.
-   Il client RMS SP1 include un nuovo archivio protetto del server, noto anche come processore di protezione del server, che è possibile utilizzare per le applicazioni sul lato server o i servizi Web abilitati per RMS, come Windows SharePoint® Services ed Exchange Server 2003, per consentire al servizio di utilizzare e ridistribuire il contenuto protetto con RMS. Questo archivio protetto è progettato per fornire livelli elevati di prestazioni e di scalabilità quando utilizzato in applicazioni server attendibili.
-   Il client RMS prevede l'utilizzo di algoritmi di crittografia certificati FIPS 140-2. Questo consente la distribuzione del client in un'organizzazione compatibile con FIPS.

<span id="BKMK_5"></span>
Interoperabilità con RMS versione 1.0
-------------------------------------

Poiché RMS SP1 fornisce numerosi miglioramenti e livelli più elevati di prestazioni, è consigliabile installarlo dopo aver completato il test. Sebbene i client e i server RMS che eseguono RMS SP1 garantiscano un'interoperabilità completa con i client e i server RMS che non eseguono RMS SP1, tenere presenti le differenze nella modalità di funzionamento di tali server in un ambiente misto descritte di seguito:

-   Solo i server che eseguono RMS SP1 supportano la registrazione non in linea.
-   Solo i client che eseguono RMS SP1 sono ad attivazione automatica.
-   Nella seguente tabella vengono illustrate le funzionalità supportate per gli ambienti misti:

###  

 
<table style="border:1px solid black;">
<colgroup>
<col width="25%" />
<col width="25%" />
<col width="25%" />
<col width="25%" />
</colgroup>
<thead>
<tr class="header">
<th style="border:1px solid black;" >Versione del server RMS</th>
<th style="border:1px solid black;" >Funzionalità supportate con i client versione 1</th>
<th style="border:1px solid black;" >Funzionalità supportate con i client SP1</th>
<th style="border:1px solid black;" >Funzionalità supportate in ambienti client misti (versione 1 e SP1)</th>
</tr>
</thead>
<tbody>
<tr class="odd">
<td style="border:1px solid black;">1.0</td>
<td style="border:1px solid black;">Tutte le funzionalità precedenti.
Registrazione non in linea del server non supportata. Il server deve eseguire la registrazione su Internet.
Nessun client ad attivazione automatica.</td>
<td style="border:1px solid black;">Tutte le funzionalità precedenti.
Registrazione non in linea del server non supportata.
Client ad attivazione automatica.</td>
<td style="border:1px solid black;">Tutte le funzionalità precedenti.
Per la versione SP1, i client sono ad attivazione automatica.
Per la versione 1, i client devono eseguire l'attivazione su Internet.</td>
</tr>
<tr class="even">
<td style="border:1px solid black;">SP1</td>
<td style="border:1px solid black;">Tutte le funzionalità precedenti.
Registrazione non in linea del server.
Nessun client ad attivazione automatica.</td>
<td style="border:1px solid black;">Tutte le funzionalità SP1.
Registrazione non in linea del server.
Client ad attivazione automatica.
Archivio protetto del server.</td>
<td style="border:1px solid black;">Tutte le funzionalità precedenti, più le funzionalità SP1.
Registrazione non in linea del server.
Per la versione SP1, i client sono ad attivazione automatica.
Per la versione 1, i client devono eseguire l'attivazione su Internet.</td>
</tr>
</tbody>
</table>
 

<span id="BKMK_6"></span>
Rimozione di RMS con SP1
------------------------

Se si desidera ripristinare la configurazione precedente del server RMS dopo aver installato RMS SP1, è possibile utilizzare **Installazione applicazioni** nel **Pannello di controllo** per rimuovere RMS SP1.

**Nota**   Se si è eseguito un backup del database di configurazione prima di installare RMS SP1, sarà possibile ripristinare il backup per eliminare completamente tutte le modifiche introdotte da RMS SP1. Se non si è eseguito alcun backup del database di configurazione, sarà possibile utilizzare il database di configurazione dell'installazione di RMS SP1 con l'installazione di RMS ripristinata. L'installazione di RMS ripristinata ignorerà i campi aggiunti dall'installazione di RMS SP1 al database di configurazione, in quanto non prevede l'utilizzo di tali campi.
