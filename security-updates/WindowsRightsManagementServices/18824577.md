---
TOCTitle: Registrazione del punto di connessione del servizio
Title: Registrazione del punto di connessione del servizio
ms:assetid: '446d83ec-3224-45e2-9697-625e7db338f3'
ms:contentKeyID: 18824577
ms:mtpsurl: 'https://technet.microsoft.com/it-it/library/Cc720260(v=WS.10)'
author: SharonSears
ms.author: SharonSears
---

Registrazione del punto di connessione del servizio
===================================================

Il punto di connessione del servizio (SCP, Service Connection Point) per RMS identifica l'URL di connessione del servizio ai client abilitati per RMS presenti nell'organizzazione. Senza un valido punto di connessione del servizio, i client non sarebbero in grado di rilevare RMS per richiedere licenze d'uso, licenze di pubblicazione o certificati per account con diritti.

È possibile registrare l'URL del punto di connessione del servizio per il cluster di certificazione principale dalla pagina **Punto di connessione del servizio** del sito Web Amministrazione. Qualora si desideri, per qualsiasi motivo, reimpostare l'URL, è inoltre possibile annullare la registrazione dell'URL del punto di connessione del servizio dalla pagina **Punto di connessione del servizio**. Per registrare o annullare la registrazione dell'URL di un punto di connessione del servizio, è necessario avere eseguito l'accesso con un account utente di dominio valido che disponga delle autorizzazioni sufficienti per la creazione di un oggetto contenitore all'interno del contenitore Servizi.

Nel contenitore Servizi di Active Directory, verrà creato un nuovo oggetto contenitore denominato "RightsManagementServices". In questo contenitore, verrà creato un oggetto SCP denominato "MSRMRootCluster". L'oggetto SCP è caratterizzato da due valori per l'attributo delle parole chiave:

-   MSRMRootCluster
-   1.0

Si tratta degli attributi utilizzati dai client e dagli altri server per trovare l'URL del cluster principale in Active Directory. L'attributo serviceBindingInformation dell'oggetto SCP includerà l'URL del cluster principale in base al formato http://*nomecluster*/\_wmcs/Certification.
