---
TOCTitle: Fornitura della ridondanza e del bilanciamento del carico di lavoro
Title: Fornitura della ridondanza e del bilanciamento del carico di lavoro
ms:assetid: '162d547c-78a7-4848-b43e-58e481832af2'
ms:contentKeyID: 18824510
ms:mtpsurl: 'https://technet.microsoft.com/it-it/library/Cc720199(v=WS.10)'
author: SharonSears
ms.author: SharonSears
---

Fornitura della ridondanza e del bilanciamento del carico di lavoro
===================================================================

Per essere sicuri che gli utenti possano acquisire le licenze e pubblicare i contenuti quando è necessario, si consiglia vivamente di distribuire server RMS ridondanti utilizzando i cluster. Questo significa che si dovrebbe distribuire un cluster di certificazione principale comprendente almeno due server. Se si distribuisce anche un server di gestione licenze separato per supportare le specifiche esigenze di licenze di un singolo gruppo della propria organizzazione, si dovrebbe anche distribuire il server di gestione licenze come cluster di almeno due server.

I vari server fisici del cluster di certificazione principale o di qualsiasi cluster di gestione licenze formano una “Web farm” identificata da un URL condiviso, o indirizzo virtuale. Se la propria organizzazione utilizza una server farm, è possibile integrare RMS in qualsiasi tecnica utilizzata per l'indirizzamento virtuale, come round-robin DNS, servizio Bilanciamento carico di rete o utilizzando una soluzione hardware dedicata.

Oltre al bilanciamento del carico, l'indirizzamento virtuale è vantaggioso quando lo si utilizza con RMS poiché rimuove la dipendenza da qualsiasi server fisico per servizi di certificazione o gestione licenze. Nessun computer di utenti finali necessita di accesso diretto a un server presente in un cluster.
