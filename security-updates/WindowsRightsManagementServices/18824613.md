---
TOCTitle: 'Utilizzo di smart card per l''autenticazione dei client'
Title: 'Utilizzo di smart card per l''autenticazione dei client'
ms:assetid: '5caacd67-fb16-46f1-b1ad-4aef0a632bf0'
ms:contentKeyID: 18824613
ms:mtpsurl: 'https://technet.microsoft.com/it-it/library/Cc747579(v=WS.10)'
author: SharonSears
ms.author: SharonSears
---

Utilizzo di smart card per l'autenticazione dei client
======================================================

Se si utilizzano smart card nell'organizzazione per fornire ulteriore protezione e controllo sulle credenziali degli utenti, ora è possibile utilizzare le smart card per ottenere anche certificati per account con diritti e licenze d'uso dal server RMS. Per configurare il server RMS per la richiesta di autenticazione dei client, attivare il protocollo SSL (Secure Sockets Layer) per il sito Web in cui è stato eseguito il provisioning di RMS e configurare il metodo di autenticazione in IIS (Internet Information Services). Per eseguire tale procedura, attenersi ai passaggi descritti di seguito.

1.  Aprire **Gestione Internet Information Services**.
2.  Espandere l'elemento server, fare clic con il pulsante destro del mouse sulla cartella del sito Web, quindi fare clic su **Proprietà**.
3.  Nell'area **Comunicazioni protette** della scheda **Protezione directory**, selezionare la casella di controllo **Abilita utilità di mapping servizio directory Windows**.
4.  Espandere la cartella del sito Web, aprire la directory virtuale **\_wmcs**, quindi espandere la directory (**Gestione licenze** o **Certificazione**) per la quale si desidera configurare l'autenticazione.
    -   Per configurare l'autenticazione quando un utente richiede una licenza d'uso, fare clic con il pulsante destro del mouse sul file license.asmx, quindi fare clic su **Proprietà**.
    -   Per configurare l'autenticazione quando un utente richiede un certificato utente, fare clic con il pulsante destro del mouse sul file certification.asmx, quindi fare clic su **Proprietà**.
5.  Fare clic sulla scheda **Protezione file**, quindi fare clic su **Modifica** nell'area **Comunicazioni protette** per aprire la finestra di dialogo **Comunicazioni protette**.
6.  Selezionare **Richiedi canale protetto (SSL)** e fare clic su una delle seguenti opzioni:
    -   **Richiedi certificati dei client** se si desidera consentire la connessione al servizio solo ai client con certificati per il lato client, quali smart card.
    -   **Accetta certificati dei client** se si desidera lasciare ai client l'opzione di fornire le credenziali di autenticazione mediante certificato smart card o mediante nome utente e password.
7.  Selezionare **Consenti il mapping dei certificati client** e fare clic su **OK**.
8.  Se si desidera utilizzare l'autenticazione dei client sia per la certificazione che per la gestione delle licenze, ripetere la procedura selezionando la directory virtuale alternativa.

Dopo aver configurato queste impostazioni, quando un utente prova ad aprire un contenuto protetto con RMS pubblicato dal server, gli viene richiesto di fornire le credenziali di autenticazione prima di ricevere un certificato per account con diritti o una licenza d'uso.
