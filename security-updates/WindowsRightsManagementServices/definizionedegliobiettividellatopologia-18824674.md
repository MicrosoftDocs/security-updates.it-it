---
TOCTitle: Definizione degli obiettivi della topologia
Title: Definizione degli obiettivi della topologia
ms:assetid: '8275a04d-3e5b-40b0-be9d-2f31b7aeca6b'
ms:contentKeyID: 18824674
ms:mtpsurl: 'https://technet.microsoft.com/it-it/library/Cc747652(v=WS.10)'
---

Definizione degli obiettivi della topologia
===========================================

Uno dei passaggi più importanti della progettazione della topologia consiste nello stabilire degli obiettivi appropriati. Alcune delle aree chiave di cui ci si dovrebbe occupare nella progettazione della topologia RMS sono:

-   **Costi amministrativi**. La topologia del sito deve minimizzare i costi amministrativi. Questo significa centralizzare la gestione dei server ove possibile e minimizzare il numero dei server utilizzati.
-   **Latenza della rete**. Gli utenti potranno notare la latenza della rete tra il client e il server come un ritardo aggiuntivo durante l'apertura della posta elettronica e dei documenti. Assicurarsi che la latenza sia minore di due secondi in ogni direzione per almeno il 90 per cento del tempo.
-   **Affidabilità**. La rete tra il client e il server dovrebbe essere abbastanza affidabile da ammettere una frequenza d'errore (cioè la perdita o il danneggiamento di una transazione) minore del 5 per cento per ogni singola richiesta e risposta HTTP.

Queste sono solo direttive generali; occorre stabilire i propri obiettivi in base ai requisiti e alle risorse dell'organizzazione. La definizione degli obiettivi è il punto di partenza per determinare se una topologia soddisfa le necessità dell'organizzazione. Esistono molti fattori che influiscono sul raggiungimento degli obiettivi, come il numero degli utenti, le richieste di licenze, le query, i messaggi e altri fattori di traffico relativi a RMS. Inoltre, la strategia di distribuzione, inclusi i domini e gli insiemi di strutture in cui si prevede di distribuire RMS, può avere un impatto significativo sul raggiungimento degli obiettivi della topologia. Man mano che si svolge il processo di progettazione della topologia, si dovrebbero tenere a mente gli obiettivi e determinare l'impatto che ogni processo di progettazione avrà su tali obiettivi.
