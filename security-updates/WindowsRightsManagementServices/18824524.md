---
TOCTitle: Chiavi utente
Title: Chiavi utente
ms:assetid: '12dad6e2-64e7-4bab-bde7-b72f90f5cb05'
ms:contentKeyID: 18824524
ms:mtpsurl: 'https://technet.microsoft.com/it-it/library/Cc720202(v=WS.10)'
author: SharonSears
ms.author: SharonSears
---

Chiavi utente
=============

Ogni utente RMS dispone di una coppia di chiavi RSA a 1024 bit. La coppia di chiavi dell'utente è memorizzata nel database di configurazione di RMS, in modo che ogni utente abbia sempre a disposizione la stessa coppia di chiavi in tutto il sistema RMS.

Il certificato per account con diritti contiene la chiave pubblica dell'utente. Questa chiave viene impiegata per decrittografare la chiave del contenuto presente nella licenza d'uso, in modo che solo un particolare utente possa utilizzare il contenuto protetto con RMS mediante tale licenza.

Lo stesso certificato per account con diritti contiene anche la chiave privata dell'utente, che è crittografata mediante la chiave pubblica del computer client. Ciò assicura che un determinato certificato per account con diritti possa essere impiegato solo sul computer per il quale è stato emesso, ma anche che ogni certificato per account con diritti di un determinato utente possa contenere la stessa coppia di chiavi pubbliche. La chiave privata dell'utente è necessaria per utilizzare qualsiasi contenuto protetto con RMS.
