---
TOCTitle: Definizione dei requisiti chiave per la gestione
Title: Definizione dei requisiti chiave per la gestione
ms:assetid: 'f0e08fb8-bf5e-4278-a09f-daa57696e786'
ms:contentKeyID: 18824850
ms:mtpsurl: 'https://technet.microsoft.com/it-it/library/Cc747797(v=WS.10)'
author: SharonSears
ms.author: SharonSears
---

Definizione dei requisiti chiave per la gestione
================================================

RMS utilizza chiavi crittografiche per fornire la protezione del contenuto e l'applicazione dei diritti. Le chiavi crittografiche sono informazioni di fondamentale importanza che consentono al sistema di funzionare in modo integrato e protetto. Gli amministratori devono gestire queste chiavi in modo corretto al fine di evitare perdite di dati, errori del sistema e furti.

Nella configurazione predefinita, RMS registra la coppia di chiavi del server e il GUID associato in una tabella contenuta nel database di configurazione. La coppia di chiavi del server è crittografata mediante la password selezionata durante il processo di provisioning.

Per aumentare la protezione della coppia di chiavi del server e del GUID associato, eseguire il backup del database di configurazione su un supporto di archiviazione (come un CD), quindi collocare il supporto di backup in un'ubicazione protetta (ad esempio una cassaforte fuori sede). La pianificazione dei backup dipende dalla frequenza con cui si apportano modifiche amministrative e dal livello accettabile del rischio di perdita dei dati dovuto al degrado dei supporti o ad altri eventi. Assicurarsi di poter sapere quale password della chiave privata è stata utilizzata per il backup del database di configurazione. Senza la password appropriata sarà impossibile ripristinare il backup sul server RMS.

Se si utilizza SQL Server come server di database, è possibile utilizzare SQL Server Enterprise Manager per copiare direttamente il valore dei dati della chiave privata crittografata e del GUID su un disco floppy protetto o su un altro supporto. Dato che la chiave privata è protetta, l'installazione di RMS deve essere eseguita con lo stesso account di servizio RMS del backup, se si esegue il ripristino da un supporto protetto a un'installazione RMS.

Se si utilizza un CSP software o hardware per proteggere la chiave privata del server, si deve eseguire manualmente il backup del contenitore della chiave e della chiave stessa. Quando si utilizza un modulo di protezione hardware, la protezione delle chiavi private viene migliorata conservando le chiavi private nell'hardware e impedendone l'esposizione al software. I dati da decrittografare o firmare vengono passati al modulo di protezione hardware, decrittografati o firmati e quindi inoltrati.

Ogni CSP, hardware o software, ha procedure specifiche per l'esecuzione protetta del backup della chiave per cui, se non si conosce la procedura, è bene far riferimento alla documentazione del CSP.
