---
TOCTitle: Client RMS Active Directory per Windows Vista
Title: Client RMS Active Directory per Windows Vista
ms:assetid: 'e55697a3-3415-486b-8bbb-a30256fe948c'
ms:contentKeyID: 18169249
ms:mtpsurl: 'https://technet.microsoft.com/it-it/library/Cc747784(v=WS.10)'
---

Client RMS Active Directory per Windows Vista
=============================================

Aggiornamento: ottobre 2006

Si applica a: Windows Server 2003,Windows Server 2003 R2,Windows Server 2003 with SP1,Windows Server 2003 with SP2,Windows Vista

Microsoft® Windows® Rights Management Services (RMS) è dotato di servizi che consentono di creare soluzioni di protezione delle informazioni. RMS è una tecnologia indipendente dai formati e dalle applicazioni. Funziona con qualsiasi applicazione compatibile con RMS per stabilire criteri di utilizzo permanenti per le informazioni più riservate. I contenuti che si possono proteggere con RMS comprendono i siti Web delle intranet, i messaggi di posta elettronica e i documenti. RMS è dotato di una serie di funzionalità di base che consentono agli sviluppatori di aggiungere la protezione delle informazioni alle funzionalità delle applicazioni esistenti.

Con Microsoft Windows Vista, il nome del client RMS è stato modificato in Servizi Microsoft Windows Rights Management di Active Directory (RMS di AD) ed è stata completata l'integrazione nel sistema operativo, in modo che non sia più necessaria una installazione separata. Nelle versioni dei sistemi operativi Microsoft Windows precedenti a Microsoft Windows Vista il client è denominato Microsoft Windows Rights Management Services (RMS) ed è disponibile nell'Area download Microsoft ([http://go.microsoft.com/fwlink/?LinkId=67736](http://go.microsoft.com/fwlink/?linkid=67736)) come componente indipendente scaricabile.

Il client RMS di AD richiede un'interazione molto ridotta da parte dell'amministratore del sistema responsabile per i computer client. Tuttavia, negli ambienti più complessi, potrebbe essere necessario modificare la configurazione predefinita del client RMS di AD.

Per ulteriori informazioni tecniche su RMS e sul nuovo client RMS di AD, visitare il sito all'indirizzo [http://go.microsoft.com/fwlink/?LinkId=68637](http://go.microsoft.com/fwlink/?linkid=68637).
