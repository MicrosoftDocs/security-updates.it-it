---
TOCTitle: Backup di sistema per RMS
Title: Backup di sistema per RMS
ms:assetid: 'c29894da-ee00-428c-8d48-80d8e5a83678'
ms:contentKeyID: 18824765
ms:mtpsurl: 'https://technet.microsoft.com/it-it/library/Cc747746(v=WS.10)'
author: SharonSears
ms.author: SharonSears
---

Backup di sistema per RMS
=========================

Prima di configurare l'infrastruttura e installare RMS, eseguire il backup dei seguenti componenti in modo appropriato:

-   Se verrà utilizzato un database SQL Server esistente per ospitare i database di configurazione e di registrazione, eseguire il backup di tutti i database e di tutte le impostazioni del server. Se si aggiorna una precedente versione di RMS o si reinstalla RMS, assicurarsi di eseguire il backup dei precedenti database di registrazione attività e di configurazione.
-   Eseguire il backup dello stato del sistema del server in cui si pianifica di installare RMS. Questo backup memorizza le chiavi di registro e i valori che contengono le informazioni richieste per ripristinare il server se necessario.
-   Utilizzare lo snap-in Certificati per esportare i certificati nei file. Lo snap-in Certificati viene utilizzato anche per eseguire il backup dei dati della chiave privata RMS in un file PKCS \#12 crittografato con una password. Se si deve aggiornare o reinstallare RMS ed era stata utilizzata la crittografia predefinita basata sul software per proteggere la chiave privata RMS, la chiave privata era stata crittografata e registrata con il backup del database di configurazione.
-   Se si utilizza un modulo di protezione hardware per proteggere la chiave privata, è consigliabile eseguire il backup della configurazione del modulo attenendosi alle procedure consigliate dal produttore.

È consigliabile conservare i file di backup in un luogo di archiviazione protetto, insieme alla password utilizzata per crittografare le chiavi private.
