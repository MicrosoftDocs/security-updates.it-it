---
TOCTitle: 2871690
Title: Advisory Microsoft sulla sicurezza 2871690
ms:assetid: 2871690
ms:contentKeyID: 61239772
ms:mtpsurl: 'https://technet.microsoft.com/it-IT/library/2871690(v=Security.10)'
---

Security Advisory

Advisory Microsoft sulla sicurezza 2871690
==========================================

Aggiornamento per revocare moduli UEFI non conformi
---------------------------------------------------

Data di pubblicazione: martedì 10 dicembre 2013 | Aggiornamento: giovedì 27 febbraio 2014

**Versione:** 2.0

### Informazioni generali

#### Riepilogo

Microsoft comunica la disponibilità di un aggiornamento per Windows 8 e Windows Server 2012 che revoca le firme digitali per nove moduli UEFI (Unified Extensible Firmware Interface) privati e di terze parti che possono essere caricati durante l'avvio protetto UEFI. Quando l'aggiornamento viene applicato, i moduli UEFI interessati non vengono più ritenuti affidabili e non verranno più caricati sui sistemi in cui l'avvio protetto UEFI è attivato. I moduli UEFI interessati riguardano moduli specifici con firma Microsoft che non sono in conformità con il programma di certificazione Microsoft o i cui autori hanno richiesto la revoca dei pacchetti. Al momento di questo rilascio, tali moduli UEFI non sono disponibili pubblicamente.

Microsoft non è a conoscenza di alcun uso improprio dei moduli UEFI interessati. Microsoft sta revocando proattivamente tali moduli non conformi come parte del costante impegno nel migliorare la protezione dei clienti. Questa azione interessa solo i sistemi che eseguono Windows 8 e Windows Server 2012 su cui è possibile attivare l'avvio protetto UEFI e in cui il sistema è configurato per eseguire l'avvio tramite UEFI, con l'avvio protetto attivato. Non è necessaria alcuna azione sui sistemi che non supportano l'avvio protetto UEFI o sui sistemi in cui è disattivato.

**Raccomandazione.** I moduli UEFI interessati non sono disponibili pubblicamente. Tuttavia, i clienti che temono di utilizzare un modulo UEFI interessato possono consultare le domande frequenti sull'advisory "**Come agisce questo aggiornamento?**" per un elenco dei moduli UEFI interessati.

Per consigli su come applicare questo aggiornamento, vedere le sezioni **Interventi consigliati**.

**Problemi noti.** L'articolo della [Microsoft Knowledge Base 2871690](https://support.microsoft.com/kb/2871690) descrive i problemi attualmente conosciuti che gli utenti potrebbero riscontrare durante l'installazione di questo aggiornamento. L'articolo illustra inoltre le soluzioni consigliate in grado di risolvere questi problemi.

### Dettagli sull'advisory

#### Documentazione di riferimento per il problema

Per ulteriori informazioni su questo problema, vedere la seguente documentazione di riferimento:

| Riferimenti                                 | Identificazione                                     |
|---------------------------------------------|-----------------------------------------------------|
| **Articolo della Microsoft Knowledge Base** | [2871690](https://support.microsoft.com/kb/2871690) |

#### Software interessato

In questo advisory vengono presi in esame i seguenti prodotti software.

| Sistema operativo                               |
|-------------------------------------------------|
| Windows 8 per sistemi a 32 bit                  |
| Windows 8 per sistemi a 64 bit                  |
| Windows Server 2012                             |
| Opzione di installazione Server Core            |
| Windows Server 2012 (installazione Server Core) |

Domande frequenti sull'advisory
-------------------------------

<span></span>
**Perché questo advisory è stato rivisto il 27 febbraio** **2014?**
Microsoft ha rivisto questo advisory per offrire il nuovo rilascio dell'aggiornamento 2871690. Il nuovo aggiornamento risolve un problema per cui alcune versioni del BIOS di terze parti non convalidavano correttamente la firma dell'aggiornamento originale.

I clienti che hanno già installato correttamente l'aggiornamento originale non devono eseguire ulteriori operazioni. Per i clienti che non sono riusciti a installare l'aggiornamento originale a causa di problemi relativi alla convalida della firma, Microsoft consiglia di installare il nuovo rilascio dell'aggiornamento.

**Questo aggiornamento** **(2871690)richiede particolari prerequisiti?**
Sì. L'aggiornamento 2871777 è un prerequisito e deve essere applicato prima di installare il presente aggiornamento. Per ulteriori informazioni sull'aggiornamento dello stack di manutenzione 2871777, vedere l'[articolo della Microsoft Knowledge Base 2871777](https://support.microsoft.com/kb/2871777).

Per i clienti che installano questo aggiornamento utilizzando gli aggiornamenti automatici, come [Microsoft Update](http://www.update.microsoft.com/microsoftupdate/v6/vistadefault.aspx?ln=it-it), l'aggiornamento 2871777, necessario come prerequisito, verrà installato automaticamente durante il processo. Per l'installazione non è richiesta alcuna azione aggiuntiva. Al completamento dell'installazione, i clienti vedranno entrambi gli aggiornamenti (2871777 e 2871690) nell'elenco degli aggiornamenti installati.

Per i clienti che installano manualmente questo aggiornamento dall'[Area download](http://www.microsoft.com/download/default.aspx), assicurarsi che prima sia installato l'aggiornamento [2877177](https://support.microsoft.com/kb/2871777), quindi installare l'aggiornamento [2871690](https://support.microsoft.com/kb/2871690).

**Questo aggiornamento è disponibile per Windows RT?**
No. Questo aggiornamento non è disponibile per Windows RT.

**Questo aggiornamento è disponibile per** **Windows 8.1 Preview, Windows RT8.1 Preview** **o Windows Server 2012 R2** **Preview?**
No. Questo aggiornamento non è disponibile per Windows 8.1 Preview, Windows RT 8.1 Preview o Windows Server 2012 R2 Preview.

**Questo aggiornamento si applica a Windows 8.1, Windows Server 2012 R2 o Windows RT 8.1?**
No. Questo aggiornamento non si applica a Windows 8.1, Windows Server 2012 R2 o Windows RT 8.1 perché le firme digitali per i moduli UEFI interessati sono già state revocate su questi sistemi operativi.

**Qual è lo scopo di questo advisory?**
Lo scopo di questo advisory è notificare i clienti che è disponibile un aggiornamento per Windows 8 e Windows Server 2012 che revoca le firme digitali per moduli UEFI specifici.

**Che cos'è l'avvio protetto UEFI?**
L'avvio protetto UEFI (Unified Extensible Firmware Interface) è uno standard di protezione sviluppato dai membri del settore informatico per assicurare che un computer si avvii utilizzando solo firmware che il produttore del computer ritiene affidabile. Quando il computer si avvia, il firmware verifica la firma di ogni componente software di avvio, compresi i driver dei firmware (ROM opzionali) e il sistema operativo. Se le firme sono sicure, il computer si avvia e il firmware trasferisce il controllo al sistema operativo. Per ulteriori informazioni, vedere [Panoramica sull'avvio protetto](http://technet.microsoft.com/library/hh824987).

L'avvio protetto è supportato su Windows 8.1, Windows Server 2012 R2, Windows RT 8.1, Windows 8, Windows Server 2012 e Windows RT. Tenere presente che un sistema che esegue uno dei sistemi operativi supportati deve anche disporre di hardware compatibile con l'avvio protetto UEFI.

**Il sistema in uso non è configurato per l'avvio tramite UEFI. Questo aggiornamento si applica al sistema in uso?**
No. Questo aggiornamento si applica solo ai sistemi che eseguono Windows 8 e Windows Server 2012 compatibili con l'avvio protetto UEFI e configurati per eseguire l'avvio tramite UEFI con l'avvio protetto UEFI attivato.

**Come agisce** **questo aggiornamento?**
Sulle versioni interessate di Microsoft Windows in esecuzione su firmware UEFI (Unified Extensible Firmware Interface) con avvio protetto UEFI attivato, l'aggiornamento revoca le firme digitali per moduli UEFI specifici che possono essere caricati durante l'avvio protetto UEFI. Quando l'aggiornamento viene applicato, i moduli UEFI interessati non vengono più ritenuti affidabili e non verranno più caricati sui sistemi in cui l'avvio protetto UEFI è attivato. I moduli UEFI interessati riguardano moduli specifici con firma Microsoft che non sono in conformità con il programma di certificazione Microsoft o i cui autori hanno richiesto la revoca dei pacchetti.

Questo aggiornamento si applica a nove moduli UEFI privati di terze parti, utilizzati solo a scopi di verifica. Questi moduli UEFI non sono disponibili pubblicamente. I clienti che temono di utilizzare un modulo interessato possono confrontare l'hash del file SHA256 dei propri moduli UEFI con i codici seguenti.

`80B4D96931BF0D02FD91A61E19D14F1DA452E66DB2408CA8604D411F92659F0A`

`F52F83A3FA9CFBD6920F722824DBE4034534D25B8507246B3B957DAC6E1BCE7A`

`C5D9D8A186E2C82D09AFAA2A6F7F2E73870D3E64F72C4E08EF67796A840F0FBD`

`363384D14D1F2E0B7815626484C459AD57A318EF4396266048D058C5A19BBF76`

`1AEC84B84B6C65A51220A9BE7181965230210D62D6D33C48999C6B295A2B0A06`

`E6CA68E94146629AF03F69C2F86E6BEF62F930B37C6FBCC878B78DF98C0334E5`

`C3A99A460DA464A057C3586D83CEF5F4AE08B7103979ED8932742DF0ED530C66`

`58FB941AEF95A25943B3FB5F2510A0DF3FE44C58C95E0AB80487297568AB9771`

`5391C3A2FB112102A6AA1EDC25AE77E19F5D6F09CD09EEB2509922BFCD5992EA`

**Nota** I clienti che non dispongono degli hash di file sopra indicati non sono interessati da questo aggiornamento.

**Si sta utilizzando un** **modulo UEFIche è stato revocato. Cosa fare se si desidera continuare a utilizzarlo?**
I clienti devono aggiornare i propri moduli UEFI alle versioni conformi prima dell'installazione di questo aggiornamento. I clienti che applicano questo aggiornamento su un sistema con un modulo UEFI non conforme rischiano di rendere il sistema non avviabile. Microsoft consiglia a tutti i clienti di applicare questo aggiornamento dopo essersi assicurati di eseguire moduli UEFI aggiornati. I clienti i cui sistemi entrano in uno stato di mancata avviabilità dopo aver installato l'aggiornamento devono fare riferimento all'[articolo della Microsoft Knowledge Base 2871690](http://support.microsoft.com/kb/2871690) per possibili soluzioni.

Tuttavia, i clienti che vogliono continuare a utilizzare i moduli UEFI non conformi per determinati scopi, ad esempio scopi di verifica, possono continuare a utilizzarli disattivando l'avvio protetto nel menu di configurazione del BIOS di sistema.

Interventi consigliati
----------------------

<span></span>
**Applicare l'aggiornamento per** **le versioni interessate** **di Microsoft Windows**

**Avviso** I clienti che applicano questo aggiornamento su un sistema che utilizza uno dei moduli UEFI interessati rischiano di rendere il sistema non avviabile. Microsoft consiglia a tutti i clienti di applicare questo aggiornamento dopo essersi assicurati di eseguire moduli UEFI aggiornati. I clienti che temono di utilizzare un modulo UEFI interessato possono consultare le domande frequenti sull'advisory "**Come agisce questo aggiornamento?**" per un elenco dei moduli UEFI interessati.

Microsoft consiglia ai clienti di applicare l'aggiornamento appena possibile, dopo essersi assicurati che i sistemi in uso non utilizzino uno dei moduli UEFI interessati. L'aggiornamento è disponibile tramite [Microsoft Update](http://www.update.microsoft.com/microsoftupdate/v6/vistadefault.aspx?ln=it-it). Inoltre, l'aggiornamento è disponibile dall'[Area download](http://www.microsoft.com/download/default.aspx) e dal [catalogo di Microsoft Update](http://catalog.update.microsoft.com/v7/site/home.aspx) per Windows 8 e Windows Server 2012.

I collegamenti per il download di questo aggiornamento sono disponibili nell'[articolo della Microsoft Knowledge Base 2871690](http://support.microsoft.com/kb/2871690).

**Nota** Tenere presente che l'aggiornamento 2871777 è un prerequisito e deve essere applicato prima di installare il presente aggiornamento. Per ulteriori informazioni sull'aggiornamento dello stack di manutenzione 2871777, vedere l'[articolo della Microsoft Knowledge Base 2871777](https://support.microsoft.com/kb/2871777).

Per i clienti che installano questo aggiornamento utilizzando gli aggiornamenti automatici, come [Microsoft Update](http://www.update.microsoft.com/microsoftupdate/v6/vistadefault.aspx?ln=it-it), l'aggiornamento 2871777, necessario come prerequisito, verrà installato automaticamente durante il processo. Per l'installazione non è richiesta alcuna azione aggiuntiva. Al completamento dell'installazione, i clienti vedranno entrambi gli aggiornamenti (2871777 e 2871690) nell'elenco degli aggiornamenti installati.

Per i clienti che installano manualmente questo aggiornamento dall'[Area download](http://www.microsoft.com/download/default.aspx), assicurarsi che prima sia installato l'aggiornamento [2877177](https://support.microsoft.com/kb/2871777), quindi installare l'aggiornamento [2871690](https://support.microsoft.com/kb/2871690).

### Altre informazioni

#### Commenti e suggerimenti

-   Per inviare un commento o un suggerimento, compilare il modulo di Supporto tecnico Microsoft [Servizio di assistenza - Contattaci](http://support.microsoft.com/kb/?scid=sw;en;1257&showpage=1&ws=technet&sd=tech).

#### Supporto

-   Per usufruire dei servizi del supporto tecnico negli Stati Uniti e in Canada, visitare il sito del [Security Support](https://consumersecuritysupport.microsoft.com/default.aspx?mkt=it-it). Per ulteriori informazioni, vedere [Supporto Tecnico Microsoft](http://support.microsoft.com/?ln=it).
-   I clienti internazionali possono ottenere assistenza tecnica presso le filiali Microsoft locali. Per ulteriori informazioni, vedere [Supporto internazionale](http://support.microsoft.com/common/international.aspx).
-   [Microsoft TechNet Sicurezza](http://technet.microsoft.com/it-it/security/default.aspx) fornisce ulteriori informazioni sulla protezione dei prodotti Microsoft.

#### Dichiarazione di non responsabilità

Le informazioni disponibili in questo advisory sono fornite "come sono" senza garanzie di alcun tipo. Microsoft non rilascia alcuna garanzia, esplicita o implicita, inclusa la garanzia di commerciabilità e di idoneità per uno scopo specifico. Microsoft Corporation o i suoi fornitori non saranno, in alcun caso, responsabili per danni di qualsiasi tipo, inclusi i danni diretti, indiretti, incidentali, consequenziali, la perdita di profitti e i danni speciali, anche qualora Microsoft Corporation o i suoi fornitori siano stati informati della possibilità del verificarsi di tali danni. Alcuni stati non consentono l'esclusione o la limitazione di responsabilità per danni diretti o indiretti e, dunque, la sopracitata limitazione potrebbe non essere applicabile.

#### Versioni

-   V1.0 (10 dicembre 2013): Pubblicazione dell'advisory.
-   V2.0 (27 febbraio 2014): Questo advisory è stato rivisto per offrire il nuovo rilascio dell'aggiornamento 2871690. Il nuovo aggiornamento risolve un problema per cui alcune versioni del BIOS di terze parti non convalidavano correttamente la firma dell'aggiornamento originale. I clienti che hanno già installato correttamente l'aggiornamento originale non devono eseguire ulteriori operazioni. Vedere **Domande frequenti sull'advisory** per ulteriori informazioni.

*Built at 2014-04-18T01:50:00Z-07:00*
