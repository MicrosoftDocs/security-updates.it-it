---
TOCTitle: 922582
Title: Advisory Microsoft sulla sicurezza 922582
ms:assetid: 922582
ms:contentKeyID: 61239809
ms:mtpsurl: 'https://technet.microsoft.com/it-IT/library/922582(v=Security.10)'
---

Security Advisory

Advisory Microsoft sulla sicurezza 922582
=========================================

Aggiornamento per Windows
-------------------------

Data di pubblicazione: martedì 12 settembre 2006

Oggi annunciamo la disponibilità di un aggiornamento che non risolve una vulnerabilità a livello di sicurezza, tuttavia è prioritario per mantenere aggiornati i sistemi dei clienti. L'aggiornamento interessa il seguente problema:

Quando si tenta di aggiornare un computer che esegue Microsoft Windows e dispone di un'applicazione basata su un mini-filtro, si potrebbe ricevere un codice errore 0x80070002. Questo codice di errore potrebbe essere visualizzato quando si esegue l'aggiornamento mediante uno dei seguenti strumenti Microsoft:

-   Aggiornamenti automatici
-   sito Web Windows Update
-   sito Web Microsoft Update
-   Inventory Tool for Microsoft Updates (ITMU) per Microsoft Systems Management Server (SMS) 2003
-   Software Update Services (SUS) 1.0
-   Windows Server Update Services (WSUS) 2.0

Attualmente, l'unica applicazione nota basata su mini-filtro che causa tale comportamento è Gestione risorse file server (FSRM), disponibile solo in Windows Server 2003 R2. Tuttavia, molte aziende stanno sviluppando applicazioni basate su mini-filtri che saranno disponibili in un prossimo futuro.

Si consiglia ai clienti Windows di rivedere e installare questo aggiornamento. Questo aggiornamento viene offerto automaticamente tramite Aggiornamenti automatici. L'aggiornamento è stato progettato per garantire una corretta installazione anche se è installato un driver mini-filtro che impedisce l'installazione di altri aggiornamenti. Per ulteriori informazioni su questo problema, compresi i collegamenti per il download dell'aggiornamento non correlato alla protezione disponibile, vedere l'[articolo della Microsoft Knowledge Base 922582](http://support.microsoft.com/kb/922582).

### Informazioni generali

Panoramica
----------

<span></span>
**Scopo dell'advisory:** Fornire spiegazioni e notifiche relative alla disponibilità dell'aggiornamento che risolve questo problema.

**Stato dell'advisory:** L'articolo della Microsoft Knowledge Base e il relativo aggiornamento sono stati pubblicati.

**Raccomandazione:** Leggere attentamente l'articolo della Microsoft Knowledge Base indicato e applicare l'aggiornamento appropriato.

| Riferimenti                                 | Identificazione                                  |
|---------------------------------------------|--------------------------------------------------|
| **Articolo della Microsoft Knowledge Base** | [922582](http://support.microsoft.com/kb/922582) |

In questo advisory vengono presi in esame i seguenti prodotti software.

|                                                                              |
|------------------------------------------------------------------------------|
| Software correlato                                                           |
| Microsoft Windows 2000 Service Pack 4                                        |
| Microsoft Windows XP Service Pack 1 e Microsoft Windows XP Service Pack 2    |
| Microsoft Windows XP Professional x64 Edition                                |
| Microsoft Windows Server 2003 e Microsoft Windows Server 2003 Service Pack 1 |

Domande frequenti
-----------------

<span></span>
**Qual è lo scopo di questo advisory?**
Questo advisory spiega l'articolo della Microsoft Knowledge Base e l'aggiornamento associato. L'aggiornamento non corregge una vulnerabilità a livello di sicurezza, ma riguarda la condizione che causa il codice errore 0x80070002. Questo codice errore viene visualizzato quando si aggiorna un computer sul quale è installata un'applicazione basata su un mini-filtro utilizzando Aggiornamenti automatici, Windows Update, Microsoft Update, Systems Management Server, Software Update Services o Windows Server Update Services. Questo aggiornamento riguarda il software elencato nella sezione Cenni preliminari.

Per ulteriori informazioni, vedere l'[articolo della Microsoft Knowledge Base 922582](http://support.microsoft.com/kb/922582).

**Il problema descritto è una vulnerabilità a livello di sicurezza che richiede la pubblicazione di un aggiornamento Microsoft?**
No. Non si tratta di una vulnerabilità a livello di sicurezza, ma di un problema che potrebbe influire sulla capacità del sistema di installare aggiornamenti per la protezione. Per ulteriori informazioni su questo problema e su come scaricare l'aggiornamento, vedere l'[articolo della Microsoft Knowledge Base 922582.](http://support.microsoft.com/kb/922582)

**A cosa è dovuto questo problema?**
In alcuni scenari, il codice errore 0x80070002 può essere visualizzato se il computer esegue un prodotto basato su un mini-filtro che utilizza la tecnologia Gestione filtri di Microsoft. Gestione filtri può restituire un valore STATUS\_OBJECT\_NAME\_NOT\_FOUND invece di un valore STATUS\_OBJECT\_PATH\_NOT\_FOUND. Ciò può causare il problema descritto all'inizio dell'advisory.

Il codice di errore 0x80070002 può avere anche altre cause. Per ulteriori informazioni su come determinare se si è interessati da questo problema, vedere la seguente domanda frequente.

**Come si determina se il sistema è interessato da questo problema?**
Il computer potrebbe essere interessato dal problema se viene visualizzato un codice errore 0x80070002 quando si tenta di aggiornare il sistema mediante Aggiornamenti automatici, Windows Update, Microsoft Update, Systems Management Server, Software Update Services o Windows Server Update Services. Inoltre, il computer esegue un'applicazione basata su un mini-filtro.

Per determinare se nel sistema è installato un mini-filtro, vedere l'[articolo della Microsoft Knowledge Base 922582](http://support.microsoft.com/kb/922582).

**Nota** Si consiglia di installare l'aggiornamento anche se nel computer non sono installati mini-filtri poiché si prevede un'ampia diffusione di questa tecnologia a breve termine. L'installazione di questo aggiornamento assicura la protezione contro questo problema anche nel caso si installi un prodotto basato su un mini-filtro in futuro.

**Che cos'è Gestione filtri di Microsoft? Che cosa sono i mini-filtri?**
Gestione filtri di Microsoft è un driver di filtro del file system che semplifica lo sviluppo di driver di terze parti. Un driver di filtro del file system intercetta le richieste dirette a un file system o a un altro driver di filtro del file system. Intercettando la richiesta prima che arrivi a destinazione, il driver di filtro può estendere o sostituire la funzionalità fornita dalla destinazione originale della richiesta. Alcuni esempi di driver di filtro del file system comprendono filtri antivirus, agenti di backup e prodotti di crittografia. Un driver di filtro sviluppato sulla base del modello Gestione filtri viene chiamato mini-filtro. Per ulteriori informazioni sui driver di filtro del file system, visitare la seguente [pagina Web di Microsoft](http://go.microsoft.com/fwlink/?linkid=72993).

**Questo problema non influisce sull'installazione dell'aggiornamento?**
Questo aggiornamento viene installato correttamente anche se il computer è già interessato dal problema. Tuttavia, finché non si installa questo aggiornamento, potrebbe non essere possibile installare altri aggiornamenti.

**Questo è un** ***advisory*** **sulla sicurezza su un aggiornamento** ***non correlato*** **alla protezione. Non è una contraddizione?**
Gli advisory sulla sicurezza riguardano modifiche relative alla sicurezza che potrebbero non richiedere uno specifico bollettino, ma che potrebbero influire sulla sicurezza complessiva del cliente. Per Microsoft, gli advisory sulla sicurezza rappresentano un mezzo per comunicare informazioni sulla sicurezza ai clienti relative a problemi che potrebbero non essere classificati come vulnerabilità e richiedere un apposito bollettino oppure relative a problemi per i quali non è stato rilasciato alcun bollettino. In questo caso, Microsoft segnala la disponibilità di un aggiornamento che influisce sulla capacità di *eseguire* aggiornamenti successivi, compresi gli aggiornamenti per la protezione. Pertanto, questo advisory non riguarda una specifica vulnerabilità a livello di sicurezza, ma piuttosto la protezione complessiva del cliente.

Interventi consigliati
----------------------

<span></span>
**Rileggere l'articolo della Microsoft Knowledge Base associato a questo advisory**

Si consiglia di installare questo aggiornamento. Per ottenere ulteriori informazioni su questo aggiornamento, vedere l'[articolo della Microsoft Knowledge Base 922582](http://support.microsoft.com/kb/922582).

Per ulteriori informazioni sulla terminologia utilizzata nel presente advisory, ad esempio su ciò che si intende per *aggiornamento*, vedere l'[articolo della Microsoft Knowledge Base 824684](http://support.microsoft.com/kb/824684).

### Altre informazioni

**Risorse:**

-   Per inviare un commento, completare il modulo visitando il seguente [sito Web](https://support.microsoft.com/common/survey.aspx?scid=sw;en;1257&amp;showpage=1&amp;ws=technet&amp;sd=tech).
-   Per usufruire dei servizi del supporto tecnico negli Stati Uniti e in Canada, visitare il sito del [Servizio Supporto Tecnico Clienti Microsoft](http://go.microsoft.com/fwlink/?linkid=21131). Per ulteriori informazioni sulle opzioni di supporto disponibili, visitare il [sito Web Microsoft Guida e supporto](http://support.microsoft.com/).
-   I clienti internazionali possono ottenere assistenza tecnica presso le filiali Microsoft locali. Per ulteriori informazioni su come contattare Microsoft per ottenere supporto internazionale, visitare il [sito Web del supporto internazionale](http://go.microsoft.com/fwlink/?linkid=21155).
-   Nel [sito Web Sicurezza di Microsoft TechNet](http://www.microsoft.com/italy/technet/security/default.mspx) sono disponibili ulteriori informazioni sulla protezione e la sicurezza dei prodotti Microsoft.

**Dichiarazione di non responsabilità:**

Le informazioni disponibili in questo advisory sono fornite "come sono" senza garanzie di alcun tipo. Microsoft non rilascia alcuna garanzia, esplicita o implicita, inclusa la garanzia di commerciabilità e di idoneità per uno scopo specifico. Microsoft Corporation o i suoi fornitori non saranno, in alcun caso, responsabili per danni di qualsiasi tipo, inclusi i danni diretti, indiretti, incidentali, consequenziali, la perdita di profitti e i danni speciali, anche qualora Microsoft Corporation o i suoi fornitori siano stati informati della possibilità del verificarsi di tali danni. Alcuni stati non consentono l'esclusione o la limitazione di responsabilità per danni diretti o indiretti e, dunque, la sopracitata limitazione potrebbe non essere applicabile.

**Versioni:**

-   12 settembre 2006: Pubblicazione dell'advisory

*Built at 2014-04-18T01:50:00Z-07:00*
