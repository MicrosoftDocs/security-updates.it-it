---
TOCTitle: 'MS02-035'
Title: 'Bollettino Microsoft sulla sicurezza MS02-035 - Medio'
ms:assetid: 'ms02-035'
ms:contentKeyID: 61239882
ms:mtpsurl: 'https://technet.microsoft.com/it-IT/library/ms02-035(v=Security.10)'
---

Security Bulletin

Bollettino Microsoft sulla sicurezza MS02-035 - Medio
=====================================================

Il processo di installazione di SQL Server potrebbe lasciare password sul sistema (Q263968)
-------------------------------------------------------------------------------------------

Data di pubblicazione: mercoledì 10 luglio 2002 | Aggiornamento: martedì 14 giugno 2005

**Data di pubblicazione originale:** 10 luglio 2002
**Aggiornamento:** 14 giugno 2005
**Versione:** 2.0

#### Riepilogo

**Destinatari:**  
amministratori che utilizzano Microsoft® SQL Server 7.0, Microsoft Data Engine 1.0 (MSDE 1.0) o SQL Server 2000

**Effetti della vulnerabilità:**  
acquisizione di privilegi più elevati

**Livello di gravità:**  
moderato

**Raccomandazioni:**  
gli amministratori di SQL Server dovrebbero eliminare o spostare i file di installazione oppure eseguire immediatamente l'utilità KillPwd sui sistemi interessati.

**Software interessato:**

-   Microsoft SQL Server 7, incluso Microsoft Data Engine 1.0 (MSDE 1.0)
-   Microsoft SQL Server 2000

### Informazioni generali

Dettagli tecnici
----------------

<span></span>
**Perché è stata pubblicata una seconda versione di questo bollettino?**
Dopo il rilascio di questo bollettino, si era deciso che lo strumento non dovesse essere tanto flessibile da consentire la scansione di un'intera unità per cercare altri file. Lo strumento aggiornato risolve questo problema. Inoltre, sono state incluse ulteriori informazioni riguardo alla scansione dei file contenuti nei cluster**.**

**Descrizione tecnica:**

Quando si installa SQL Server 7.0 (compreso MSDE 1.0), SQL Server 2000 o un service pack per SQL Server 7.0 o SQL Server 2000, le informazioni che vengono fornite al processo di installazione sono raccolte e memorizzate in un file di installazione chiamato setup.iss. Il file setup.iss può essere quindi utilizzato per automatizzare l'installazione di sistemi SQL Server aggiuntivi. SQL Server 2000 include anche la capacità di registrare un'installazione automatica nel file setup.iss senza dover eseguire un'effettiva installazione. L'amministratore che configura SQL Server può fornire una password alla routine di installazione nelle seguenti circostanze:

-   Se SQL Server viene configurato in "Modalità mista", deve essere fornita una password per l'amministratore di SQL Server (account "sa").
-   Sia nella Modalità mista, sia nella modalità Autenticazione di Windows, possono essere forniti facoltativamente un ID utente e una password allo scopo di avviare gli account dei servizi di SQL Server.

In entrambi i casi, la password viene memorizzata nel file setup.iss. Prima di SQL Server 7.0 Service Pack 4, le password erano memorizzate come testo normale. In SQL Server 7.0 Service Pack 4 e in tutte le installazioni e i Service Pack di SQL Server 2000, le password vengono prima crittografate e poi memorizzate. Inoltre, durante il processo di installazione viene creato un file di registro che mostra il risultato dell'installazione. Il file di registro include anche qualsiasi password che era stata memorizzata nel file setup.iss. Infine, nel caso di un'installazione di SQL Server 2000 in un cluster, il file remsetup.ini potrebbe contenere le stesse informazioni sulla password.

La vulnerabilità a livello di sicurezza deriva da due fattori.

-   I file rimangono sul server dopo che l'installazione è stata completata. Tranne per il file setup.iss creato da SQL Server 2000, i file sono contenuti in directory a cui può accedere chiunque riesca ad accedere al sistema in modo interattivo.
-   La informazioni sulla password memorizzate nei file sono in testo normale (per SQL Server 7.0 prima del Service Pack) 4) o crittografate mediante una protezione abbastanza debole. Un utente malintenzionato che abbia recuperato i file potrebbe sottoporli a un attacco per carpirne le password, compromettendo potenzialmente la password dell'account sa e/o una password di account del dominio.

**Fattori attenuanti:**

-   La vulnerabilità può essere sfruttata solo da chi riesce a connettersi in modo interattivo al computer interessato. Tuttavia, le procedure ottimali suggeriscono di evitare che utenti non privilegiati possano accedere in modo interattivo a server strategici per l'azienda, inclusi i server di database.
-   La vulnerabilità relativa alla password dell'account sa interessa solo i server configurati per utilizzare la Modalità mista. Le credenziali dei clienti che utilizzano la modalità Autenticazione Windows (modalità consigliata) sarebbero a rischio solo se fosse stato scelto di fornire una credenziale per il dominio da utilizzare durante l'avvio dei servizi di SQL Server.
-   Le password memorizzate nel file setup.iss e nei file di registro sono quelle fornite al momento dell'installazione e non vengono aggiornate quando si modificano le password. Di conseguenza, se l'amministratore avesse modificato una password, le informazioni nel file setup.iss e nei file di registro non permetterebbero alcun accesso.
-   Nel caso di SQL 2000, setup.iss è memorizzato in una directory che permette l'accesso solo da parte degli amministratori e dell'utente che installa SQL Server.
-   Se si eliminano il file setup.iss, i file ini e i file di registro contenenti le password degli utenti del dominio e/o le password di sa, queste non potrebbero essere recuperate.

**Livello di gravità:**

|                     | Server Internet | Server Intranet | Sistemi client |
|---------------------|-----------------|-----------------|----------------|
| **SQL Server 7.0**  | moderato        | moderato        | Nessuno        |
| **MSDE 1.0**        | moderato        | moderato        | moderato       |
| **SQL Server 2000** | moderato        | moderato        | Nessuno        |

La [classificazione](http://technet.microsoft.com/security/bulletin/rating) della gravità di cui alla tabella precedente si basa sui tipi di sistemi interessati dalla vulnerabilità, sui modelli di deployment più comuni e sui potenziali effetti del problema in tali ambienti. Perché un attacco possa avere successo, si dovrebbe poter accedere a SQL Server, al file setup.iss o ai file di registro ed eseguire il processo di decrittografia della password. La password dovrebbe essere stata lasciata inalterata dopo l'installazione di SQL Server.

**Identificatore della vulnerabilità:** [CVE-CAN-2002-0643](http://www.cve.mitre.org/cgi-bin/cvename.cgi?name=can-2002-0643)

**Versioni testate:**

Microsoft ha eseguito test su SQL Server 7.0, MSDE 1.0 e SQL Server 2000 per verificare se tali sistemi sono interessati da queste vulnerabilità. MSDE 2000 non crea il file setup.iss e i file di registro interessati, quindi non è affetto da questa vulnerabilità. Le versioni precedenti non sono più [supportate](http://support.microsoft.com/directory/discontinue.asp) e potrebbero essere o meno interessate dal problema.

Domande frequenti
-----------------

<span></span>
**Perché è stata pubblicata una seconda versione di questo bollettino?**
Dopo il rilascio di questo bollettino, si era deciso che lo strumento non dovesse essere tanto flessibile da consentire la scansione di un'intera unità per cercare altri file. Lo strumento aggiornato risolve questo problema. Inoltre, sono state incluse ulteriori informazioni riguardo alla scansione dei file contenuti nei cluster**.**

**Qual è la portata o l'impatto della vulnerabilità?**
**Si tratta di** una vulnerabilità legata all'acquisizione di privilegi più elevati. Le routine di installazione di SQL Server possono memorizzare, in alcune condizioni, le password fornite dall'amministratore che ha eseguito l'installazione. Tuttavia, le password non vengono memorizzate in modo protetto, quindi potrebbe essere possibile accedervi e comprometterle.
Le password sono memorizzate in due sole condizioni: Se SQL Server è stato configurato in una modalità sconsigliata da Microsoft o se l'amministratore, al momento dell'installazione, ha scelto una particolare opzione spiegata di seguito. Anche nei casi in cui sono state memorizzate una o più password, la vulnerabilità potrebbe essere sfruttata solo da chi riuscisse ad accedere [in modo interattivo](http://technet.microsoft.com/security/bulletin/glossary) a un server SQL interessato dal problema, cioè dalla tastiera del sistema. Se un amministratore avesse modificato una password dopo l'installazione, la password memorizzata non permetterebbe più alcun accesso.

**Che cosa causa la vulnerabilità?** 
Le routine di installazione di SQL Server 7.0, SQL Server 2000 e MSDE 1.0 creano numerosi file per eseguire le loro operazioni. Questi file contengono informazioni registrate durante il processo di installazione, inclusa potenzialmente la password dell'amministratore di SQL Server (se il server è configurato per utilizzare la Modalità mista) e/o un ID utente e una password di dominio (se l'amministratore sceglie di fornire queste informazioni per permettere ai servizi SQL Server di avviarsi automaticamente).
Una vulnerabilità nella protezione risulta causata da due fattori: Ai file è possibile accedere in modo interattivo dagli utenti che ne hanno avuto accesso e le informazioni in essi contenute sono protette in modo insufficiente. In alcuni casi, i dati sono in testo normale; in altri casi sono crittografati, ma solo in modo debole. Un utente che è riuscito ad accedere a uno o più file potrebbe potenzialmente recuperare le password in essi contenute, compromettendo quindi gli account.

**Che cos'è MSDE e com'è correlato a SQL Server?** 
[Microsoft Data Engine](http://msdn.microsoft.com/library/default.asp?url=/library/backgrnd/html/msdeforvs.htm) (MSDE) è un motore di database costruito e basato sulla tecnologia di SQL Server e fornito come componente di numerosi prodotti Microsoft, compresi Microsoft Visual Studio e Microsoft Office Developer Edition. Le versioni di MSDE e di SQL Server sono direttamente collegate. MSDE 1.0 è basato sulla tecnologia di SQL Server 7.0; MSDE 2000 è basato su SQL Server 2000.
La vulnerabilità qui descritta interessa i file che vengono creati dalle routine di installazione delle diverse versioni di SQL Server e MSDE; in particolare interessa SQL Server 7.0, MSDE 1.0 e SQL Server 2000 (ma, eccezione importante, **non** MSDE 2000).

**Che cosa sono i file di installazione e perché vengono creati?** 
Esistono tre tipi di file interessati da questa vulnerabilità, tutti creati durante l'installazione di SQL Server 7.0, SQL Server 2000 o MSDE 1.0 (i file vengono creati sia nelle nuove installazioni, sia nelle installazioni dei service pack). I file sono:

-   *Un file per l'installazione automatica.* Questo file, setup.iss, viene creato durante il processo di installazione di SQL Server 7.0, MSDE 1.0 o SQL Server 2000 e contiene tutte le informazioni immesse dall'amministratore durante il processo di installazione. Il file setup.iss viene creato per consentire le installazioni automatiche; una volta creato questo file, un amministratore può utilizzarlo per automatizzare altre installazioni identiche su server diversi.
-   *File di log o file di registro.* Questi file, chiamati sqlstp.log quando SQL Server 7.0, MSDE 1.0 o SQL Server 2000 vengono installati per la prima volta e sqlspX.log quando viene installato un service pack (dove X è il numero del service pack), contengono i dati registrati dal processo di installazione durante il suo evolversi. Lo scopo dei file di registro è di permettere agli amministratori di confermare le installazioni riuscite e di risolvere i problemi delle installazioni non riuscite.
-   *File ini di installazione su un cluster.* Questo file, remsetup.ini, è un file di configurazione utilizzato solo per l'installazione di SQL Server 2000 su un cluster. Lo scopo del file è di automatizzare installazioni identiche di SQL Server sui diversi nodi di un cluster. Questo file contiene tutte le informazioni necessarie per installare SQL Server sui nodi remoti del cluster e potrebbe includere le stesse informazioni sulle password precedentemente descritte*.*

**Qual è il problema con questi file?** 
Questi file presentano due problemi. Per prima cosa, sono creati con autorizzazioni non appropriate che ne permetterebbero la lettura a chiunque possa accedere al server in modo interattivo (l'unica eccezione è il file setup.iss di SQL 2000, che viene creato con le autorizzazioni corrette). In secondo luogo, le informazioni in essi contenute non sono protette adeguatamente. In alcuni casi, le informazioni non sono crittografate; in altri casi, sono crittografate, ma la crittografia utilizzata offre solo una protezione debole.

**In quali condizioni i dati delle password contenuti nei file sono crittografati e quando invece rimangono come testo normale?** 
Le password nel file di installazione automatica vengono create in testo normale dalle versioni di SQL Server 7.0 prima del Service Pack 4. Tutte le versioni di SQL Server 2000 e tutte le versioni di SQL Server 7.0 a partire dal Service Pack 4 crittografano le password prima di memorizzarle. Il file di registro di un'installazione contiene le stesse password in testo normale o crittografate che si trovano nel file di installazione automatica.

**Perché è importante che nessuno possa leggere i file? Quali dati contengono?** 
Di solito, i dati contenuti in questi file non sono riservati. Tuttavia, esistono due importanti eccezioni:

-   *La password dell'amministratore di SQL Server.* Durante l'installazione, l'amministratore deve scegliere fra due modalità operative, note come Modalità mista e modalità Autenticazione Windows. Se si seleziona la Modalità mista, la password dell'account di amministrazione (il cosiddetto account "sa") è registrata nel file di installazione automatica.
-   *Credenziali di utente del dominio.* Un'altra opzione di installazione permette all'amministratore di configurare i diversi servizi correlati a SQL in modo che siano eseguiti automaticamente nel contesto di protezione di un account utente di dominio, fornendo l'ID utente e la password dell'account. Se è stata selezionata questa opzione, l'ID utente e la password sono registrati sia nel file di installazione automatica che nel file di registro.

**In che modo un utente malintenzionato può sfruttare questa vulnerabilità?** 
Il rischio posto da questo scenario è abbastanza diretto. Un utente malintenzionato che è riuscito ad accedere ai file potrebbe compromettere qualsiasi password memorizzata al loro interno e utilizzarla potenzialmente per ottenere il controllo di SQL Server o dell'account di dominio.

**Chi potrebbe sfruttare la vulnerabilità?** 
La vulnerabilità può essere sfruttata solo da chi riesce a connettersi al computer interessato in modo interattivo, cioè dalla tastiera di sistema (come discusso in precedenza, il file di installazione automatica di SQL 2000 è memorizzato in una cartella a cui possono accedere solo gli amministratori, pertanto, in questo caso, lo sfruttamento della vulnerabilità richiederebbe la disponibilità dei privilegi amministrativi).

**Come posso sapere se il mio server è a rischio?** 
Un server potrebbe essere a rischio solo se è stato configurato per operare in Modalità mista o se, durante l'installazione, l'amministratore aveva scelto di avviare automaticamente i servizi SQL utilizzando un account di dominio. Se il server fosse stato configurato per operare in modalità Autenticazione Windows (la modalità consigliata) **e** l'amministratore non avesse scelto di avviare automaticamente i servizi, non vi sarebbe alcun rischio.

**Supponiamo che le password siano state modificate dopo l'installazione. Il server sarebbe a rischio?** 
I file contengono istantanee delle password create al momento dell'installazione, che non vengono mai aggiornate. Se le password vengono modificate dopo l'installazione, la compromissione dei dati nei file non avrebbe alcuna utilità.

**Se le password vengono compromesse, l'utente malintenzionato otterrebbe il controllo completo del server?** 
Compromettere la password dell'account "sa" fornirebbe all'aggressore il controllo completo di SQL Server, ma non concederebbe i privilegi amministrativi sul sistema stesso, né fornirebbe l'accesso a qualsiasi altro server nel dominio.
Compromettere l'account del dominio concederebbe all'utente malintenzionato tutti i privilegi posseduti dall'account, ma quelli specifici dipenderebbero dal modo in cui l'account è stato configurato. Le procedure ottimali consigliano sempre di fornire agli utenti i minimi privilegi necessari.

**Perché MSDE 2000 non è influenzato da queste vulnerabilità?** 
SQL Server 7.0, MSDE 1.0 e SQL Server 2000 utilizzano tutti la stessa tecnologia di installazione, mentre MSDE 2000 utilizza una tecnologia di installazione diversa. MSDE 2000 non crea il file setup.iss e i file di registro durante l'installazione, quindi non è affetto da questa vulnerabilità.

**È possibile sfruttare questa vulnerabilità in remoto?** 
No. Un utente malintenzionato dovrebbe poter accedere al computer SQL Server ed essere in grado di accedere alle directory che contengono i file di installazione e di registro.

**Che cosa è possibile fare per eliminare questa vulnerabilità?** 
Microsoft consiglia agli utenti dei sistemi interessati di effettuare una delle tre operazioni seguenti:

-   Se il file di installazione automatica e i file di registro non sono necessari, devono essere eliminati.
-   Se è necessario mantenere i file, spostarli in una cartella che sia accessibile solo dagli amministratori o, meglio ancora, salvarli in un archivio ben protetto, conservato fuori sede.
-   Utilizzare l'utilità KillPwd fornita di seguito per rimuovere le password dal file setup.iss, dai file ini e dai file di registro.

**Dove si possono trovare i file nel caso in cui si desideri eliminarli o spostarli?** 
Il file di installazione automatica si chiama setup.iss e, per impostazione predefinita, è memorizzato nelle seguenti ubicazioni:

-   SQL Server 7.0 e MSDE 1.0: Il file è memorizzato nella directory %windir% (ad esempio, "C:\\Winnt" in Windows 2000 per impostazione predefinita). Inoltre, in SQL Server 7.0 viene creata una copia del file anche nella directory %SystemDrive%\\MSSQL7\\Install\\
-   SQL Server 2000: Il file è memorizzato nella sottodirectory "install" associata all'installazione di SQL Server (ad esempio, "C:\\Programmi\\Microsoft SQL Server\\mssql\\install" per impostazione predefinita).

Il file di registro creato dalle installazioni Gold è chiamato sqlstp.log, mentre quello creato dai service pack è chiamato sqlspX.log (dove X è il numero del service pack). I file sono memorizzati nelle seguenti ubicazioni per impostazione predefinita:

-   SQL Server 7.0 e MSDE 1.0: I file sono memorizzati nella directory %windir%\\temp (ad esempio, "C:\\Winnt\\temp" in Windows 2000 per impostazione predefinita).
-   SQL Server 2000: I file sono memorizzati nella directory %windir% (ad esempio, "C:\\Winnt" in Windows 2000 per impostazione predefinita).

I file di registro remoti dell'installazione su cluster sono remsetup.ini e i file di script dell'installazione remota (simili ai file setup.iss sopra descritti) di ogni nodo remoto sono chiamati, rispettivamente, &lt;nome\_computer\_remoto&gt;\_&lt;nome\_istanza &gt;.iss. Questi file vengono normalmente eliminati una volta completata l'installazione, ma potrebbero essere potenzialmente lasciati se l'installazione nel cluster non è riuscita. I file esistono nelle seguenti ubicazioni per impostazione predefinita:

-   SQL Server 7: Non applicabile.
-   SQL Server 2000: I file sono memorizzati nella directory %windir% (ad esempio, "C:\\Winnt" in Windows 2000 per impostazione predefinita).

NOTA: se l'installazione originale è stata completata attraverso una connessione terminal server, il file si trova nella directory %windir% della sessione terminal server, che è normalmente in un percorso diverso

**Che cos'è l'utilità KillPwd?** 
L'utilità KillPwd fornita di seguito è una versione aggiornata dello strumento descritto per la prima volta nel Bollettino Microsoft sulla sicurezza [MS00-035](http://www.microsoft.com/technet/security/bulletin/microsoft.com/technet/security/bulletin/ms00-035.mspx). Questa utilità cerca le password nei file di installazione automatica e nei file di registro di Microsoft SQL Server ed elimina qualsiasi password che viene trovata, crittografata o meno. Per impostazione predefinita, non elimina le password contenute nel file setup.iss creato dalle installazioni di SQL Server 2000. Questo accade poiché il file setup.iss creato dalle installazioni di SQL 2000 viene salvato in una directory che permette solo l'accesso da parte degli amministratori e dell'utente che configura SQL Server 2000.

**Se non si è sicuri che il proprio sistema è interessato, è possibile eseguire comunque l'utilità KillPwd?** 
Sì, l'utilità KillPwd, eseguita per impostazione predefinita, rimuove qualsiasi password nelle directory accessibili dagli utenti che potrebbero rimanere nel file setup.iss e nei file di registro dopo un'installazione di SQL Server. L'esecuzione dell'utilità non presenta alcun problema, anche se non esiste una password. Inoltre, un nuovo parametro della riga di comando (/N) permette di eseguire l'utilità per vedere quali modifiche effettuerebbe, senza in effetti eseguire alcuna modifica sui file. È possibile rieseguire l'utilità senza questo parametro della riga di comando per eseguire le modifiche.

Disponibilità della patch
-------------------------

<span></span>
**Posizioni per il download di questa patch**

L'utilità KillPwd può essere ottenuta nella seguente posizione:

-   Microsoft SQL 7, MSDE 1.0 e Microsoft SQL Server 2000:

    [http://www.microsoft.com/Downloads/Release.asp?ReleaseID=40205](http://www.microsoft.com/downloads/release.asp?releaseid=40205)

#### Ulteriori informazioni sulla patch

**Piattaforme per l'installazione:**

Questa utilità può essere eseguita sui sistemi che eseguono:

-   SQL Server 7.0 Gold, [Service Pack 1](http://www.microsoft.com/sql/downloads/sp1.asp), [Service Pack 2](http://www.microsoft.com/sql/downloads/sp2.asp), [Service Pack 3](http://www.microsoft.com/sql/downloads/sp3.asp) o [Service Pack 4](http://www.microsoft.com/sql/downloads/sp4.asp)
-   MSDE 1.0
-   SQL Server 2000 Gold, [Service Pack 1](http://www.microsoft.com/sql/downloads/2000/sp1.asp) o [Service Pack 2](http://www.microsoft.com/sql/downloads/2000/sp1.asp)

**Disponibilità nei service pack futuri:**

La correzione di questo problema verrà inclusa in:

-   SQL Server 7.0 - Attualmente, non è pianificato alcun service pack futuro
-   SQL Server 2000 Service Pack 3

**Riavvio necessario:** No.

**Patch preesistenti:** Lo strumento KillPwd fornito in questo bollettino sostituisce quello precedentemente fornito con il Bollettino Microsoft sulla sicurezza [MS00-035](http://technet.microsoft.com/security/bulletin/ms00-035).

**Avvertenze:**

Nessuno

**Localizzazione:**

L'utilità KillPwd può essere eseguita per tutte le lingue supportate di SQL Server.

**Download di altre patch di protezione:**

Sono disponibili patch per altri problemi di protezione nei seguenti siti:

-   Gli aggiornamenti per la protezione sono disponibili nell'[Area download Microsoft](http://www.microsoft.com/downloads/search.asp?search=keyword&value='security_patch'&opsysid=1) ed è possibile individuarli in modo semplice eseguendo una ricerca con la parola chiave "security\_patch".
-   Le patch per i sistemi consumer sono disponibili nel sito Web [Windows Update](http://windowsupdate.microsoft.com/)

#### Altre informazioni:

**Ringraziamenti**

Microsoft [ringrazia](http://technet.microsoft.com/security/bulletin/policy) i seguenti utenti per aver collaborato con noi al fine di proteggere i sistemi dei clienti.

[Cesar Cerrudo](mailto:cesarc56@yahoo.com) per averci segnalato il problema e per aver collaborato con noi in modo responsabile.

Chris Coffin di [BindView](http://www.bindview.com/) per aver fornito informazioni aggiuntive su questo problema.

**Supporto tecnico:**

-   Il problema è descritto in dettaglio nell'articolo Q263968 della Microsoft Knowledge Base, che sarà disponibile dopo 24 ore circa dalla pubblicazione del bollettino. Gli articoli della Knowledge Base sono disponibili nel sito Web [Microsoft Online Support](http://support.microsoft.com/?scid=fh;en-us;kbhowto).
-   Per usufruire dei servizi del supporto tecnico, visitare il sito del [Supporto tecnico Microsoft](http://support.microsoft.com/directory/question.asp?sd=gn&fr=0). Le chiamate al supporto tecnico relative alle patch di protezione sono gratuite.

**Fonti di informazioni sulla sicurezza:** Nel sito Web [Sicurezza di Microsoft TechNet](http://www.microsoft.com/technet/security/default.mspx) sono disponibili ulteriori informazioni sulla protezione e la sicurezza dei prodotti Microsoft.

**Dichiarazione di non responsabilità:**

Le informazioni disponibili nella Microsoft Knowledge Base sono fornite "come sono" senza garanzie di alcun tipo. Conseguentemente, Microsoft non rilascia alcuna garanzia, esplicita o implicita, inclusa la garanzia di commerciabilità e di idoneità per uno scopo specifico. Microsoft Corporation o i suoi fornitori non saranno, in alcun caso, responsabili per danni di qualsiasi tipo, inclusi i danni diretti, indiretti, incidentali, consequenziali, la perdita di profitti e i danni speciali, anche qualora Microsoft Corporation o i suoi fornitori siano stati informati della possibilità del verificarsi di tali danni. Alcuni stati non consentono l'esclusione o la limitazione di responsabilità per danni diretti o indiretti e, dunque, la sopracitata limitazione potrebbe non essere applicabile.

**Versioni:**

-   V1.0 (10 luglio 2002): creazione del bollettino.
-   V1.1 (11 luglio 2002): Informazioni aggiornate nei service pack futuri.
-   V1.2 (28 febbraio 2003): aggiornamento dei collegamenti per il download disponibili in Windows Update.
-   V2.0 (14 giugno 2005): Informazioni tecniche aggiornate nelle domande frequenti con dettagli aggiuntivi sull'installazione in cluster.

*Built at 2014-04-18T01:50:00Z-07:00*
