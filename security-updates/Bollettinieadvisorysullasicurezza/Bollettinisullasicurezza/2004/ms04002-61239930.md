---
TOCTitle: 'MS04-002'
Title: 'Bollettino Microsoft sulla sicurezza MS04-002 - Medio'
ms:assetid: 'ms04-002'
ms:contentKeyID: 61239930
ms:mtpsurl: 'https://technet.microsoft.com/it-IT/library/ms04-002(v=Security.10)'
---

Security Bulletin

Bollettino Microsoft sulla sicurezza MS04-002 - Medio
=====================================================

Una vulnerabilità in Exchange Server 2003 può consentire di elevare i privilegi (832759)
----------------------------------------------------------------------------------------

Data di pubblicazione: martedì 13 gennaio 2004 | Aggiornamento: mercoledì 14 gennaio 2004

**Data di pubblicazione originale:** 13 gennaio 2004
**Versione:** 1.0

#### Riepilogo

**Destinatari**: amministratori di sistema che utilizzano server con Microsoft Outlook® Web Access per Microsoft® Exchange Server 2003.

**Effetti della vulnerabilità**: elevazione di privilegi.

**Livello di gravità**: moderato.

**Raccomandazioni**: si consiglia agli amministratori di sistema di installare l'aggiornamento per la protezione in tutti i server front-end che eseguono Outlook Web Access per Exchange Server 2003. Si consiglia inoltre di installare l'aggiornamento per la protezione anche in tutti gli altri server Exchange 2003, in modo da assicurarne la protezione anche nel caso in cui vengano successivamente convertiti in server front-end.

**Aggiornamenti per la protezione sostituiti**: nessuno.

**Avvertenze**: applicare l'aggiornamento solo nei momenti in cui è tollerabile l'interruzione di OWA, del flusso della posta SMTP e di altre applicazioni basate su Internet Information Services (IIS).

**Software verificato e posizioni per il download dell'aggiornamento per la protezione**:

**Software interessato**:

-   Microsoft Exchange Server 2003 - Effettuare il download dell'aggiornamento

**Software non interessato**:

-   Microsoft Exchange 2000 Server
-   Microsoft Exchange Server 5.5

I prodotti software elencati sono stati sottoposti a test per determinare se tali versioni sono interessate dalla vulnerabilità. Le altre versioni non sono più [supportate](http://go.microsoft.com/fwlink/?linkid=21139) e potrebbero essere o meno interessate dal problema.

### Informazioni generali

Dettagli tecnici
----------------

<span></span>
**Descrizione tecnica:**

È presente una vulnerabilità nella modalità con cui le connessioni HTTP vengono riutilizzate quando si utilizza l'autenticazione NTLM tra i server front-end Exchange 2003 che forniscono l'accesso ad Outlook Web Access (OWA), quando si utilizza Outlook Web Access su Windows 2000 e Windows Server 2003, e quando si utilizzano server back-end Exchange 2003 eseguiti in Windows Server 2003.

Gli utenti che accedono alle proprie mailbox utilizzando un server front-end Exchange 2003 e Outlook Web Access potrebbero ottenere la connessione alla mailbox di un altro utente, nel caso in cui (1) la mailbox di quest'ultimo risieda nella stesso mail server di back-end e (2) se il proprietario ha recentemente effettuato l'accesso a tale mailbox. Un utente malintenzionato che tenti di sfruttare questa vulnerabilità non può determinare in anticipo la mailbox con cui verrà stabilita la connessione. La vulnerabilità consente un accesso casuale e inaffidabile alle mailbox e interessa unicamente quelle a cui è stato recentemente effettuato l'accesso tramite OWA. Per impostazione predefinita, viene utilizzato il protocollo Kerberos per le comunicazioni tra i server Exchange front-end e back-end basati su Exchange Server 2003. Questo comportamento si manifesta solo nei deployment in cui OWA viene utilizzato in una configurazione con server Exchange front-end e back-end, in cui è stato disattivato il metodo di autenticazione Kerberos per le comunicazioni tra i server Exchange front-end e back-end, necessarie per OWA.

Questa vulnerabilità viene esposta quando il sito Web che esegue i programmi di Exchange Server 2003 nel server Exchange back-end non è configurato per la negoziazione dell'autenticazione Kerberos, poiché in questo caso OWA passa automaticamente all'autenticazione NTLM. L'esposizione della vulnerabilità può essere provocata esclusivamente modificando la configurazione predefinita di Internet Information Services 6.0 nel server Exchange back-end, ma non causando il fallback a NTLM tramite una routine, in seguito a un problema con l'autenticazione Kerberos. Questo tipo di modifica della configurazione può avvenire quando si installa Microsoft Windows SharePoint Services (WSS) 2.0 in un server Windows Server 2003 utilizzato anche come server back-end Exchange Server 2003.

**Fattori attenuanti:**

1.  Per sfruttare questa vulnerabilità l'autore dell'attacco deve innanzitutto autenticarsi presso il server front-end Exchange Server 2003.
2.  La mailbox a cui sarà possibile effettuare l'accesso è totalmente casuale e non può essere determinata in anticipo, né è possibile prevedere se si potrà effettivamente accedere alla mailbox di un altro utente.
3.  Il problema interessa solo le mailbox a cui è stato effettuato l'accesso di recente tramite Outlook Web Access utilizzando la stessa coppia di server front-end e back-end.
4.  Exchange 2000 Server ed Exchange Server 5.5 non sono interessati da questa vulnerabilità.
5.  La vulnerabilità interessa esclusivamente i deployment in cui vengono utilizzati un server front-end Windows 2000 o Windows Server 2003 per l'hosting di Outlook Web Access per Exchange 2003 Server e un server back-end Exchange Server 2003 basato su Windows Server 2003.
6.  Per impostazione predefinita, per le richieste HTTP scambiate tra i server front-end Exchange Server 2003 e i server Exchange back-end viene utilizzata l'autenticazione Kerberos. Questa vulnerabilità viene esposta solo quando il sito Web che esegue i programmi di Exchange Server 2003 nel server Exchange back-end non è configurato per la negoziazione dell'autenticazione Kerberos, poiché in questo caso OWA passa all'autenticazione NTLM. Questo tipo di modifica della configurazione può avvenire quando si installa Microsoft Windows SharePoint Services in un server Windows Server 2003 utilizzato anche come server back-end Exchange Server 2003.

**Livello di gravità**:

|                                    |          |
|------------------------------------|----------|
| **Microsoft Exchange Server 2003** | Moderato |

La [classificazione](http://technet.microsoft.com/security/bulletin/rating) della gravità di cui alla tabella precedente si basa sui tipi di sistemi interessati dalla vulnerabilità, sui modelli di deployment più comuni e sui potenziali effetti del problema in tali ambienti.

**Identificatore della vulnerabilità:** [CAN-2003-0904](http://www.cve.mitre.org/cgi-bin/cvename.cgi?name=can-2003-0904)

Soluzioni alternative
---------------------

<span></span>
I test svolti da Microsoft hanno dimostrato che per questa vulnerabilità è possibile adottare le soluzioni alternative descritte di seguito. Queste soluzioni alternative contribuiscono a impedire i tipi di attacchi noti, ma non eliminano la vulnerabilità. In alcuni casi, le soluzioni alternative possono causare una riduzione della funzionalità, come indicato nelle relative descrizioni.

-   **Disattivazione del riutilizzo delle connessioni HTTP nei server front-end Exchange Server 2003.**

    Per migliorare le prestazioni, Exchange Server 2003 riutilizza per impostazione predefinita le connessioni HTTP tra i server front-end e back-end. Anche se può comportare una riduzione delle prestazioni, la disattivazione del riutilizzo delle connessioni nei server Exchange front-end costituisce una valida soluzione alternativa per questa vulnerabilità. Dopo l'applicazione dell'aggiornamento al server front-end Exchange Server 2003 questa soluzione alternativa non è più necessaria.

    Per informazioni sulle operazioni da eseguire per disattivare il riutilizzo delle connessioni in OWA, vedere l'articolo 832749: [How to Disable HTTP Connection Reuse on a Microsoft Exchange Server 2003 Front-End Server](http://support.microsoft.com/?kbid=832749) della Microsoft Knowledge Base.

    **Impatto della soluzione alternativa**: durante l'accesso alle mailbox con OWA gli utenti possono rilevare un lieve calo di prestazioni.

-   **Attivazione di Kerberos nel virtual server utilizzato per l'hosting di OWA nel server back-end Exchange Server 2003.**

    Questa vulnerabilità viene esposta esclusivamente se il protocollo Kerberos è disattivato nel virtual server di Internet Information Services utilizzato per l'hosting di Outlook Web Access nel server back-end. Questo tipo di modifica della configurazione può avvenire quando si installa Windows SharePoint Services (WSS) 2.0 nello stesso virtual server.

    Per informazioni su come attivare il protocollo Kerberos in IIS dopo l'installazione di WSS, vedere l'articolo 832769 [HOW TO: Configure Windows SharePoint Services to Use Kerberos Authentication](http://support.microsoft.com/default.aspx?kbid=832769) della Microsoft Knowledge Base.

    Per informazioni su come riattivare OWA e altri componenti di Exchange dopo l'installazione di WSS, vedere l'articolo 823265 ["Page Not Found" Error Message When You Browse Exchange Server 2003 Client](http://support.microsoft.com/?kbid=823265) della Microsoft Knowledge Base.

    **Impatto della soluzione alternativa**: nessuno.

Domande frequenti
-----------------

<span></span>
**Qual è la portata o l'impatto di questa vulnerabilità?**
È possibile che gli utenti che utilizzano Outlook Web Access per Exchange Server 2003 per accedere alle proprie mailbox vengano connessi alle mailbox di altri utenti. Un utente malintenzionato che tenti di sfruttare questa vulnerabilità non può determinare in anticipo la mailbox con cui verrà stabilita la connessione, né prevedere se sarà effettivamente possibile connettersi alla mailbox di un altro utente. La vulnerabilità consente un accesso casuale e inaffidabile alle mailbox e interessa unicamente quelle a cui è stato recentemente effettuato l'accesso tramite OWA. Questo comportamento si presenta quando OWA viene utilizzato in una configurazione con server Exchange front-end e il metodo di autenticazione Kerberos è disattivato nel sito Web di IIS utilizzato per l'hosting di OWA nei server Exchange back-end. Per impostazione predefinita, come metodo di autenticazione HTTP per le comunicazioni tra i server Exchange front-end e back-end basati su Exchange Server 2003 viene utilizzato il protocollo Kerberos.

Questa vulnerabilità viene esposta solo se il sito Web che esegue i programmi di Exchange Server 2003 nel server Exchange back-end non è configurato per l'utilizzo dell'autenticazione Kerberos e, pertanto, OWA utilizza l'autenticazione NTLM. Questo tipo di modifica della configurazione può avvenire quando si installa Microsoft Windows SharePoint Services in un server Windows Server 2003 utilizzato anche come server back-end Exchange Server 2003.

**Quali sono le cause di questa vulnerabilità?**
Questa vulnerabilità è dovuta alla modalità con cui le connessioni HTTP vengono riutilizzate quando si utilizza l'autenticazione NTLM tra i server front-end e i server back-end Exchange 2003, nel caso in cui il server back-end venga eseguito su Windows Server 2003.

Anche se il protocollo Kerberos è attivato e utilizzato per impostazione predefinita per l'autenticazione dei componenti front-end di Exchange Server 2003 presso i server Exchange back-end, in alcune situazioni è possibile che l'autenticazione Kerberos sia esplicitamente disattivata nel server back-end e, di conseguenza, il componente front-end deve necessariamente utilizzare l'autenticazione NTLM.

**Che cos'è Outlook Web Access?**
Outlook Web Access è un servizio di Exchange Server che consente di utilizzare i server dotati di Exchange Server anche come siti Web che consentono agli utenti autorizzati di leggere e inviare messaggi di posta elettronica, gestire il calendario o eseguire altre funzioni di posta attraverso Internet, utilizzando un browser Web.

OWA può essere utilizzato anche in configurazioni con server Exchange front-end e back-end.

**Che cosa sono i server Exchange front-end e back-end?**
È possibile eseguire il [deployment](http://www.microsoft.com/downloads/details.aspx?displaylang=en&familyid=afad8426-572e-40f8-99da-eb7198f374c4) di Exchange in modo che gli utenti che dispongono di mailbox su più server possano connettersi a tutte le mailbox tramite un singolo server Exchange front-end, che a sua volta si connette (ossia, svolge il ruolo di "proxy") ai server back-end appropriati in cui sono effettivamente archiviate le mailbox.

**Che cosa sono Kerberos ed NTLM?**
Kerberos ed NTLM sono due [protocolli di autenticazione](http://www.microsoft.com/technet/prodtechnol/windowsserver2003/proddocs/entserver/sag_seconceptsunauth.asp) diversi. Kerberos è il protocollo di autenticazione preferenziale per Windows. Viene utilizzato ogni qual volta sia possibile ed è il protocollo predefinito utilizzato da Exchange Server 2003 per le comunicazioni tra i server Exchange front-end e back-end necessarie per Outlook Web Access. Quando il protocollo Kerberos non è disponibile, è possibile utilizzare l'autenticazione NTLM.

**Come è possibile verificare se l'autenticazione Kerberos è attivata per Outlook Web Access?**
In OWA per Exchange Server 2003 l'autenticazione Kerberos è attivata per impostazione predefinita ma, poiché l'hosting di OWA viene effettuato dal componente di Windows Internet Information Services, per verificare se Kerberos è attivato è necessario controllare la configurazione di IIS. Per verificare l'impostazione di IIS relativa al protocollo di autenticazione, è possibile eseguire un controllo nel metabase di IIS nel server Exchange back-end, mediante la riga di comando seguente:

-   cscript.exe %SystemDrive%\\inetpub\\adminscripts\\adsutil.vbs get w3svc/NTAuthenticationProviders

-oppure-

-   cscript.exe %SystemDrive%\\inetpub\\adminscripts\\adsutil.vbs get w3svc/1/root/NTAuthenticationProviders

Se viene restituito solo il valore "NTLM", significa che Kerberos è disattivato. La risposta corretta è infatti:

-   "The parameter 'NTAuthenticationProviders' is not set at this node."

-oppure-

-   "Negotiate, NTLM"

dove il termine "Negotiate" indica l'utilizzo dell'autenticazione Kerberos per le connessioni HTTP.
Per informazioni su come attivare il protocollo Kerberos in IIS dopo l'installazione di WSS, vedere l'articolo 832769 [HOW TO: Configure Windows SharePoint Services to Use Kerberos Authentication](http://support.microsoft.com/default.aspx?kbid=832769) della Microsoft Knowledge Base.

**È possibile che nel sito Web utilizzato per l'hosting dei programmi di Exchange nel server Exchange back-end il protocollo Kerberos sia disattivato, anche se le impostazioni di protezione predefinite del server Exchange non sono state modificate esplicitamente?**
Sì. Quando si estende un virtual server di Microsoft Internet Information Services mediante Windows SharePoint Services, tale virtual server viene automaticamente configurato per l'utilizzo dell'autenticazione integrata di Windows, che in precedenza veniva chiamata autenticazione NTLM o autenticazione Challenge/Response di Windows NT, e l'autenticazione Kerberos viene esplicitamente disattivata. Pertanto, se in un computer Windows Server 2003 si installa Windows SharePoint Services (WSS) nello stesso server utilizzato come back-end Exchange Server 2003, è possibile che nel sito Web utilizzato per l'hosting dei programmi di Exchange il protocollo Kerberos venga disattivato.

Per informazioni su come riattivare il protocollo Kerberos per OWA dopo l'installazione di WSS, vedere l'articolo 832769 [HOW TO: Configure Windows SharePoint Services to Use Kerberos Authentication](http://support.microsoft.com/default.aspx?kbid=832769) della Microsoft Knowledge Base.

Per informazioni su come riattivare OWA e altre funzionalità di Exchange dopo l'installazione di WSS, vedere l'articolo 823265 ["Page Not Found" Error Message When You Browse Exchange Server 2003 Client](http://support.microsoft.com/?kbid=823265) della Microsoft Knowledge Base.

**Quali capacità sono necessarie per sfruttare questa vulnerabilità?**
Questa vulnerabilità può essere sfruttata solo da un utente autorizzato che disponga di una mailbox sullo stesso server Exchange back-end e che sia già stato autenticato da OWA mediante credenziali valide.

La mailbox a cui sarà possibile effettuare l'accesso è totalmente casuale e non può essere determinata in anticipo, né è possibile prevedere se si potrà effettivamente accedere alla mailbox di un altro utente.

**A quali attacchi viene esposto il sistema a causa di questa vulnerabilità?**
Un utente autenticato che riesca ad accedere alla mailbox di un altro utente situata nello stesso sistema Exchange può eseguire qualsiasi operazione consentita all'utente legittimo tramite OWA, incluse la lettura, l'invio e l'eliminazione di messaggi di posta elettronica nella mailbox dell'altro utente.

**Quali sono i sistemi principalmente interessati da questa vulnerabilità?**
Sono esposti alla vulnerabilità esclusivamente i sistemi in cui per l'accesso ad Outlook Web Access viene utilizzata una configurazione front-end/back-end basata su Microsoft Exchange Server 2003, nella quale il server back-end è costituito da un computer Windows Server 2003 che esegue Exchange Server 2003, mentre il server front-end può essere costituito da un computer Windows 2000 o Windows Server 2003.

**Il problema si presenta anche se non si utilizza una configurazione con server front-end e back-end?**
No. I server Exchange in cui OWA viene eseguito nello stesso server utilizzato per l'archivio informazioni non sono interessati da questa vulnerabilità, che riguarda solo le configurazioni front-end/back-end basate su Exchange Server 2003.

**Questa vulnerabilità interessa anche Small Business Server 2003?**
No, perché per impostazione predefinita Small Business Server è costituito da un singolo server in cui l'accesso a OWA viene eseguito tramite lo stesso server in cui risiedono le mailbox degli utenti, mentre la vulnerabilità interessa solo le configurazioni front-end/back-end basate su Exchange Server 2003.

**Questa vulnerabilità interessa tutte le versioni di Exchange e Outlook Web Access?**
No. La vulnerabilità interessa solo Outlook Web Access per Exchange Server 2003.

**In quali server Exchange è necessario installare l'aggiornamento?**
L'aggiornamento è progettato per i server front-end che eseguono Outlook Web Access per Microsoft Exchange Server 2003.

Non è necessario installare l'aggiornamento nei server Exchange back-end o nei server Exchange front-end che non forniscono servizi di OWA. Si consiglia tuttavia di installarlo in tutti i sistemi che eseguono Exchange Server 2003, in modo da garantire la protezione anche se in un secondo tempo si decide di convertire un server back-end in un server front-end.

**L'applicazione dell'aggiornamento comporta modifiche funzionali?**
Sì. L'aggiornamento modifica infatti la modalità di gestione dei pool di connessioni, impedendo di aggiungere a un pool le connessioni HTTP autenticate con NTLM. Tuttavia, questa modifica funzionale non verrà probabilmente notata dagli utenti finali di OWA.

**Quali sono gli scopi dell'aggiornamento?**
L'aggiornamento elimina la vulnerabilità assicurando che tutti i metodi di autenticazione ripetano correttamente l'autenticazione prima di riutilizzare qualsiasi connessione HTTP tra i server Exchange front-end e back-end e impedendo il riutilizzo non corretto delle connessioni stabilite utilizzando l'autenticazione NTLM.

Informazioni sull'aggiornamento per la protezione
-------------------------------------------------

<span></span>
**Piattaforme e prerequisiti per l'installazione**:

Per informazioni sull'aggiornamento per la protezione specifico per la piattaforma utilizzata, fare clic sul collegamento corrispondente:

#### Exchange Server 2003 (tutte le versioni)

**Prerequisiti**
Per questo aggiornamento per la protezione è necessaria la versione definitiva di Exchange Server 2003.

**Disponibilità nei service pack futuri**:
La correzione di questo problema verrà inclusa in Exchange Server 2003 Service Pack 1.

**Informazioni per l'installazione**
Questo aggiornamento per la protezione supporta le seguenti opzioni del programma di installazione

-   **/?** -- Visualizza l'elenco delle opzioni del programma di installazione.
-   **/u** -- Utilizza la modalità automatica (come /m).
-   **/m** -- Utilizza la modalità automatica (come /u).
-   **/f** -- Impone la chiusura delle altre applicazioni all'arresto del computer.
-   **/n** -- Non esegue il backup dei file da rimuovere.
-   **/o** -- Sovrascrive i file OEM senza chiedere conferma.
-   **/z** -- Non esegue il riavvio del sistema al termine dell'installazione.
-   **/q** -- Utilizza la modalità automatica non interattiva (come /u e /m).
-   **/l** -- Elenca le correzioni installate.
-   **/x** -- Estrae i file senza eseguire il programma di installazione.

Per ulteriori informazioni sulle opzioni del programma di installazione, vedere l'articolo 331646 della Microsoft Knowledge Base.

**Informazioni per la distribuzione**
Per installare l'aggiornamento per la protezione senza l'intervento dell'utente, immettere la riga seguente al prompt dei comandi:

Exchange2003-kb832759-x86-enu /q

**Necessità di riavvio**
Dopo l'applicazione dell'aggiornamento per la protezione non è necessario riavviare il computer.

Poiché tuttavia il programma di installazione effettua il riavvio di Information Services (IIS) e di tutti i servizi dipendenti, si consiglia di applicare l'aggiornamento per la protezione quando non sono presenti utenti connessi tramite Outlook Web Access. Inoltre, il riavvio di IIS provoca l'arresto del motore di routing e del servizio SMTP eventualmente in esecuzione nel server Exchange front-end, impedendo il routing dei messaggi di posta elettronica durante il riavvio del servizio IIS. Il problema interessa sia la posta SMTP in arrivo che quella in uscita.

È pertanto necessario applicare l'aggiornamento in un momento in cui sia possibile interrompere il servizio OWA e il flusso della posta SMTP.

**Informazioni per la rimozione**
Per rimuovere questo aggiornamento, utilizzare lo strumento Installazione applicazioni del Pannello di controllo.

Gli amministratori di sistema possono rimuovere l'aggiornamento per la protezione mediante l'utilità Spuninst.exe, che è disponibile nella cartella %Windir%\\$ExchUninstall832759$\\Spuninst e supporta le seguenti opzioni del programma di installazione:

-   **/?**: visualizza l'elenco delle opzioni del programma di installazione.
-   **/u**: utilizza la modalità automatica.
-   **/f**: impone la chiusura delle altre applicazioni all'arresto del computer.
-   **/z**: non esegue il riavvio del sistema al termine dell'installazione.
-   **/q**: utilizza la modalità non interattiva.

**Informazioni sui file**
Gli attributi dei file della versione inglese di questo aggiornamento (o delle versioni successive) sono riportati nella tabella che segue. Le date e gli orari dei file indicati nella tabella sono espressi utilizzando l'ora UTC (Coordinated Universal Time). Al momento della visualizzazione, tali informazioni verranno convertite nella data e nell'ora locali. Per informazioni sulle differenze fra l'ora UTC e l'ora locale, utilizzare la scheda Fuso orario dello strumento Data e ora del Pannello di controllo.

Exchange Server 2003 Enterprise Edition ed Exchange Server 2003 Standard Edition:

| Data        | Ora   | Versione    | Dimensione | Nome File  |
|-------------|-------|-------------|------------|------------|
| 19-Dic-2003 | 18:35 | 6.5.6980.57 | 396800     | exprox.dll |

**Verifying Update Installation**

Per verificare che l'aggiornamento per la protezione sia installato nel computer, utilizzare lo strumento Microsoft Baseline Security Analyzer (MBSA). Per ulteriori informazioni su MBSA, fare clic sul numero riportato di seguito per visualizzare il corrispondente articolo della Microsoft Knowledge Base: [320454](http://support.microsoft.com/default.aspx?kbid=320454) Microsoft Baseline Security Analyzer Version 1.1.1 Is Available

Per verificare che i file dell'aggiornamento per la protezione siano installati, è anche possibile esaminare la seguente chiave del Registro di sistema:

HKEY\_LOCAL\_MACHINE\\SOFTWARE\\Microsoft\\Updates\\Exchange Server 2003\\SP1\\832759

**Nota** Se un amministratore o un OEM integra o esegue lo slipstreaming dell'aggiornamento per la protezione 832759 nei file di origine dell'installazione di Windows, è possibile che questa chiave del Registro di sistema non venga creata correttamente.

#### Download di altri aggiornamenti per la protezione:

Sono disponibili aggiornamenti per altri problemi di protezione nei seguenti siti:

-   Gli aggiornamenti per la protezione sono disponibili nel [Microsoft Download Center](http://www.microsoft.com/downloads/search.aspx?opsysid=1&search=keyword&value='security_patch'&displaylang=en) ed è possibile individuarli in modo semplice eseguendo una ricerca con la parola chiave "security\_patch".
-   Gli aggiornamenti per i sistemi consumer sono disponibili nel sito [Web Windows Update](http://v4.windowsupdate.microsoft.com/it/default.asp).

**Supporto tecnico**:

-   Per usufruire dei servizi del supporto tecnico, visitare il sito [Microsoft Product Support Services](http://support.microsoft.com/default.aspx?scid=/directory/question.asp&sd=gn&fr=0). Le chiamate al supporto tecnico relative agli aggiornamenti per la protezione sono gratuite.

**Fonti di informazioni sulla sicurezza**:

-   Nella sezione dedicata alla protezione del sito Web Microsoft TechNet sono disponibili ulteriori informazioni sulla protezione e la sicurezza dei prodotti Microsoft.
-   Microsoft Software Update Services: <http://www.microsoft.com/sus/>.
-   Informazioni dettagliate su Microsoft Baseline Security Analyzer (MBSA): [http://www.microsoft.com/mbsa](http://www.microsoft.com/mbsa/).
-   Per un elenco delle patch per la protezione che presentano limitazioni in relazione al rilevamento con MBSA, vedere [http://support.microsoft.com/default.aspx?scid=kb;EN-US;306460](http://support.microsoft.com/default.aspx?scid=kb;en-us;306460).
-   [Windows Update](http://v4.windowsupdate.microsoft.com/it/default.asp)
-   Catalogo di Windows Update: per ulteriori informazioni sul catalogo di Windows Update, vedere l'articolo [323166](http://support.microsoft.com/default.aspx?scid=kb;en-us;323166) della Knowledge Base.
-   Office Update: <http://office.microsoft.com/officeupdate/>.

**Systems Management Server (SMS):**
Per informazioni su come effettuare il deployment di questa patch per la protezione con Systems Management Server, visitare il seguente sito Web Microsoft. Systems Management Server utilizza Microsoft Baseline Security Analyzer e lo strumento di rilevamento di Microsoft Office per offrire il più ampio supporto possibile per l'applicazione delle patch incluse nei bollettini sulla sicurezza.

[http://www.microsoft.com/SMServer/downloads/20/featurepacks/suspack/default.asp](http://www.microsoft.com/smserver/downloads/20/featurepacks/suspack/default.asp)

Per alcuni aggiornamenti software può essere necessario disporre di diritti amministrativi ed eseguire il riavvio del computer. Per informazioni su come utilizzare Systems Management Server per eseguire il deployment di questo tipo di aggiornamento, visitare il seguente sito Web Microsoft:

[http://www.microsoft.com/SMServer/downloads/20/featurepacks/adminpack/default.asp](http://www.microsoft.com/smserver/downloads/20/featurepacks/adminpack/default.asp)

**Nota**: per applicare gli aggiornamenti a computer specifici, è possibile utilizzare le funzionalità di inventario di SMS 2.0 Software Update Services Feature Pack, mentre per l'installazione è possibile utilizzare lo strumento Elevated Rights Deployment di SMS 2.0 Administration Feature Pack, che consente di eseguire in modo ottimale il deployment con Systems Management Server degli aggiornamenti che richiedono l'impostazione di una destinazione specifica e diritti amministrativi dopo il riavvio del computer.

**Dichiarazione di non responsabilità**:
Le informazioni disponibili nella Microsoft Knowledge Base sono fornite "come sono" senza garanzie di alcun tipo. Conseguentemente, Microsoft non rilascia alcuna garanzia, esplicita o implicita, inclusa la garanzia di commerciabilità e di idoneità per uno scopo specifico. Microsoft o i suoi fornitori non saranno, in alcun caso, responsabili per danni di qualsiasi tipo, inclusi i danni diretti, indiretti, incidentali, consequenziali, la perdita di profitti, e i danni punitivi o speciali, anche qualora Microsoft o i suoi fornitori siano stati informati della possibilità del verificarsi di tali danni. Alcuni stati non consentono l'esclusione o la limitazione di responsabilità per danni diretti o indiretti e, dunque, la sopraccitata limitazione potrebbe non essere applicabile.

**Versioni**:

-   V1.0 13 gennaio 2004: prima pubblicazione.

*Built at 2014-04-18T01:50:00Z-07:00*
