---
TOCTitle: 'MS04-005'
Title: 'Bollettino Microsoft sulla sicurezza MS04-005 - Importante'
ms:assetid: 'ms04-005'
ms:contentKeyID: 61239933
ms:mtpsurl: 'https://technet.microsoft.com/it-IT/library/ms04-005(v=Security.10)'
---

Security Bulletin

Bollettino Microsoft sulla sicurezza MS04-005 - Importante
==========================================================

Vulnerabilità presente in Virtual PC per Mac che può consentire l'acquisizione di privilegi più elevati (835150)
----------------------------------------------------------------------------------------------------------------

Data di pubblicazione: martedì 10 febbraio 2004

**Data di pubblicazione:** 10 febbraio 2004
**Versione:** 1.0

#### Riepilogo

**Destinatari**: Destinatari: clienti che utilizzano Microsoft® Virtual PC per Mac

**Effetti della vulnerabilità**: elevazione di privilegi.

**Livello di criticità**: Importante.

**Raccomandazioni**: si raccomanda di installare l'aggiornamento di sicurezza il più presto possibile.

**Aggiornamenti sostituiti**: nessuno.

**Avvertenze**: nessuna.

**Software verificato e posizioni per il download dell'aggiornamento**:

**Software interessato**:

-   Microsoft Virtual PC per Mac versione 6.0 - [Download dell'aggiornamento](http://www.microsoft.com/mac/downloads.aspx?pid=download&location=/mac/download/misc/vpc6_1_1.xml&secid=100&ssid=1&flgnosysreq=true)
-   Microsoft Virtual PC per Mac versione 6.01 - [Download dell'aggiornamento](http://www.microsoft.com/mac/downloads.aspx?pid=download&location=/mac/download/misc/vpc6_1_1.xml&secid=100&ssid=1&flgnosysreq=true)
-   Microsoft Virtual PC per Mac versione 6.02 - [Download dell'aggiornamento](http://www.microsoft.com/mac/downloads.aspx?pid=download&location=/mac/download/misc/vpc6_1_1.xml&secid=100&ssid=1&flgnosysreq=true)
-   Microsoft Virtual PC per Mac versione 6.1 - [Download dell'aggiornamento](http://www.microsoft.com/mac/downloads.aspx?pid=download&location=/mac/download/misc/vpc6_1_1.xml&secid=100&ssid=1&flgnosysreq=true)

**Software non interessato**:

-   Nessuno

I prodotti software elencati sono stati sottoposti a test per determinare se tali versioni sono interessate dalla vulnerabilità. Le altre versioni non includono più il supporto delle patch di sicurezza o potrebbero non essere interessate dal problema. Per ottenere informazioni sul ciclo di vita del supporto relativo al prodotto e alla versione di cui si dispone, visitare il sito Web [Ciclo di vita del supporto.](http://support.microsoft.com/common/international.aspx?rdpath=fh;en-us;lifecycle)

### Informazioni generali

Dettagli tecnici
----------------

<span></span>
**Descrizione tecnica:**

In Microsoft Virtual PC per Mac è presente una vulnerabilità di sicurezza dovuta al metodo con cui l'applicazione crea un file temporaneo durante l'esecuzione. La vulnerabilità può essere sfruttata inserendo nel file codice dannoso per eseguirlo con privilegi di sistema e assumere il controllo completo del sistema.
Per sfruttare la vulnerabilità, un hacker deve già disporre di un account di accesso valido per il sistema locale o deve poter accedere ad un tale account.

**Fattori attenuanti:**

1.  **L'autore dell'attacco deve essere in possesso di credenziali valide per sfruttare la vulnerabilità. La vulnerabilità non può essere sfruttata da remoto senza un account utente valido.**
2.  I sistemi protetti utilizzando le procedure consigliate sono meno a rischio. Le procedure ottimali standard raccomandano di consentire l'accesso interattivo ai sistemi solo da parte di utenti fidati.

**Livello di criticità**:

|                                                                       |            |
|-----------------------------------------------------------------------|------------|
| **Microsoft Virtual PC per Macintosh (tutte le versioni supportate)** | Importante |

La [classificazione](http://technet.microsoft.com/security/bulletin/rating) della criticità di cui alla tabella precedente si basa sui tipi di sistemi interessati dalla vulnerabilità, sui modelli di deployment più comuni e sui potenziali effetti del problema in tali ambienti.

**Identificatore della vulnerabilità:** [CAN-2004-0115](http://www.cve.mitre.org/cgi-bin/cvename.cgi?name=can-2004-0115)

Domande frequenti
-----------------

<span></span>
**Qual è la portata o l'impatto di questa vulnerabilità?**
Si tratta di una vulnerabilità che consente di acquisire privilegi più elevati. Se viene sfruttata sulla piattaforma Macintosh può consentire a un utente malintenzionato di assumere il controllo completo del sistema. Questo consentirebbe l'esecuzione di qualsiasi operazione, ad esempio aggiungere, eliminare o modificare dati nel sistema. Renderebbe inoltre possibile la creazione o l'eliminazione di uno o più account con accesso principale (root).

La vulnerabilità può essere sfruttata solo se si dispone di credenziali valide per connettersi in modo interattivo al computer. Poiché agli utenti con restrizioni generalmente non è consentito accedere a server mission-critical, questa vulnerabilità riguarda essenzialmente workstation o altri computer multiutente.

**Quali sono le cause di questa vulnerabilità?**
La vulnerabilità è dovuta al metodo con cui Virtual PC per Mac gestisce uno specifico file temporaneo durante l'esecuzione. Il metodo utilizzato per gestire il file di log non consente di convalidare correttamente il contenuto del file.

**Cos'è Virtual PC per Mac?**
Microsoft® Virtual PC per Mac versione 6.1 consente agli utenti di eseguire applicazioni Microsoft Windows® su una piattaforma Macintosh. Virtual PC per Mac versione 6.1 è il nome della prima versione del prodotto dopo che Microsoft ha acquistato l'applicazione da Connectix nel febbraio 2003.

**Qual è il problema nella modalità di gestione dei file temporanei da parte di Microsoft Virtual PC per Mac?**
La vulnerabilità è dovuta al modo in cui viene creato un file temporaneo durante l'esecuzione di Microsoft Virtual PC e potrebbe essere sfruttata per inserire codice che verrebbe eseguito con privilegi di sistema.

**Perché questo costituisce una vulnerabilità di sicurezza?**
La vulnerabilità potrebbe essere sfruttata per consentire l'esecuzione di codice non autorizzato nel sistema Macintosh.

**A quali attacchi viene esposto il sistema a causa di questa vulnerabilità?**
Per sfruttare la vulnerabilità un hacker deve innanzitutto avviare Virtual PC per Mac e quindi eseguire un'applicazione opportunamente progettata che acceda al file temporaneo in un modo particolare. Questa vulnerabilità può consentire a un utente malintenzionato di assumere il controllo completo del sistema.

**Quali capacità sono necessarie per sfruttare questa vulnerabilità?**
Un utente che abbia un account valido sul sistema può tentare di sfruttare la vulnerabilità.

**Quali sono i sistemi principalmente interessati da questa vulnerabilità?**
I sistemi maggiormente a rischio sono workstation e computer multiutente. I server sono a rischio solo se agli utenti privi di sufficienti credenziali amministrative è consentito di accedere ai server e di eseguire programmi. Tuttavia, le procedure consigliate scoraggiano fortemente l'uso di questi tipi di credenziali.

**È possibile sfruttare questa vulnerabilità in modalità anonima tramite Internet?**
No. È necessario accedere allo specifico sistema oggetto dell'attacco. L'hacker non può caricare ed eseguire un programma dannoso da remoto se non ha già accesso a un account sul sistema remoto.

**Quali sono gli scopi dell'aggiornamento?**
L'aggiornamento risolve la vulnerabilità modificando il modo in cui Virtual PC per Mac utilizza il file temporaneo.

Informazioni sull'aggiornamento per la protezione
-------------------------------------------------

<span></span>
**Piattaforme e prerequisiti per l'installazione**:

Per informazioni sull'aggiornamento per la protezione specifico per la piattaforma utilizzata, fare clic sul collegamento corrispondente.

#### Virtual PC per Macintosh (tutte le versioni supportate)

**Prerequisiti**

Per questo aggiornamento per la protezione è necessario che sia installata la versione 6.0, 6.01, 6.02 o 6.1 di Virtual PC per Mac.

**Informazioni per l'installazione**:

**Necessità di riavvio**
L'aggiornamento non richiede il riavvio del computer.

**Informazioni per la rimozione**

-   · L'aggiornamento non può essere disinstallato.

**Verifica dell'installazione dell'aggiornamento**

Per verificare che un aggiornamento per la protezione sia installato nel sistema interessato attenersi alla seguente procedura:

1.  Passare a Application Binary (Applications/Virtual PC).
2.  Fare clic sull'applicazione
3.  Selezionare File, quindi Get Info

Se il numero di versione è 6.1.1, l'aggiornamento è stato installato.

### Altre informazioni

**Ringraziamenti**

Microsoft [ringrazia](http://www.microsoft.com/technet/security/bulletin/policy.asp) i seguenti utenti per aver collaborato con noi al fine di proteggere i sistemi dei clienti:

-   Chris Wysopal di [@stake](http://www.atstake.com) per aver segnalato il problema descritto nel bollettino MS04-005.

**Download di altri aggiornamenti per la protezione:**

Sono disponibili aggiornamenti per altri problemi di protezione nei seguenti siti:

-   Gli aggiornamenti per la protezione sono disponibili nel [Microsoft Download Center](http://www.microsoft.com/downloads/search.aspx?opsysid=1&search=keyword&value='security_patch'&displaylang=en)ed è possibile individuarli in modo semplice eseguendo una ricerca con la parola chiave "security\_patch".
-   Per ulteriori download per Macintosh, visitare il sito Web Microsoft [Mactopia](http://www.microsoft.com/italy/mac/)
-   Gli aggiornamenti per i sistemi Windows consumer sono disponibili nel sito Web Windows Update.

**Supporto tecnico:**

-   Per usufruire dei servizi del supporto tecnico, visitare il sito del Supporto Tecnico di Microsoft Italia. Le chiamate al supporto tecnico relative agli aggiornamenti per la protezione sono gratuite.
-   I clienti internazionali possono ottenere assistenza tecnica presso le filiali Microsoft locali. Le chiamate al supporto tecnico relative agli aggiornamenti di protezione sono gratuite. Per informazioni su come contattare il supporto tecnico Microsoft, visitare il [Sito Web del supporto internazionale](http://support.microsoft.com/common/international.aspx)

**Risorse per la protezione per Windows:**

-   Nella sezione dedicata alla protezione del sito Web Microsoft TechNet sono disponibili ulteriori informazioni sulla protezione e la sicurezza dei prodotti Microsoft.

**Dichiarazione di non responsabilità:**
Le informazioni disponibili nella Microsoft Knowledge Base sono fornite "come sono" senza garanzie di alcun tipo. Conseguentemente, Microsoft non rilascia alcuna garanzia, esplicita o implicita, inclusa la garanzia di commerciabilità e di idoneità per uno scopo specifico. Microsoft o i suoi fornitori non saranno, in alcun caso, responsabili per danni di qualsiasi tipo, inclusi i danni diretti, indiretti, incidentali, consequenziali, la perdita di profitti, e i danni punitivi o speciali, anche qualora Microsoft o i suoi fornitori siano stati informati della possibilità del verificarsi di tali danni. Alcuni stati non consentono l'esclusione o la limitazione di responsabilità per danni diretti o indiretti e, dunque, la sopraccitata limitazione potrebbe non essere applicabile.

**Versioni:**

-   V1.0 (10 febbraio 2004): pubblicazione del bollettino

*Built at 2014-04-18T01:50:00Z-07:00*
