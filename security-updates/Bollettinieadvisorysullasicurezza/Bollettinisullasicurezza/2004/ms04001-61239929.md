---
TOCTitle: 'MS04-001'
Title: 'Bollettino Microsoft sulla sicurezza MS04-001 - Critico'
ms:assetid: 'ms04-001'
ms:contentKeyID: 61239929
ms:mtpsurl: 'https://technet.microsoft.com/it-IT/library/ms04-001(v=Security.10)'
---

Security Bulletin

Bollettino Microsoft sulla sicurezza MS04-001 - Critico
=======================================================

Una vulnerabilità nel filtro H.323 di Microsoft ISA Server 2000 può consentire l'esecuzione di codice in modalità remota (816458)
---------------------------------------------------------------------------------------------------------------------------------

Data di pubblicazione: martedì 13 gennaio 2004

**Data di pubblicazione originale:** 13 gennaio 2004
**Versione:** 1.0

#### Riepilogo

**Destinatari**: clienti che utilizzano Microsoft ISA Server 2000.

**Effetti della vulnerabilità**: esecuzione di codice in modalità remota.

**Livello di criticità**: critico.

**Raccomandazioni**: è consigliabile installare immediatamente questo aggiornamento per la protezione.

**Aggiornamenti sostituiti**: nessuno.

**Avvertenze**: nessuna.

**Software verificato e posizioni per il download dell'aggiornamento**:

**Software interessato**:

-   Microsoft ISA Server 2000 - [Effettuare il download dell'aggiornamento](http://www.microsoft.com/downloads/details.aspx?familyid=cbe42990-4156-4e1d-9acb-4cd449d9599b&displaylang=en)
-   Microsoft Small Business Server 2000 (che include Microsoft ISA Server 2000) - [Effettuare il download dell'aggiornamento](http://www.microsoft.com/downloads/details.aspx?familyid=cbe42990-4156-4e1d-9acb-4cd449d9599b&displaylang=en)
-   Microsoft Small Business Server 2003 (che include Microsoft ISA Server 2000) - [Effettuare il download dell'aggiornamento](http://www.microsoft.com/downloads/details.aspx?familyid=cbe42990-4156-4e1d-9acb-4cd449d9599b&displaylang=en)

**Software non interessato**:

-   Microsoft Proxy Server 2.0

I prodotti software elencati sono stati sottoposti a test per determinare se tali versioni sono interessate dalla vulnerabilità. Le altre versioni non sono più [**supportate**](http://support.microsoft.com/directory/discontinue.asp) e potrebbero essere o meno interessate dal problema.

### Informazioni generali

Dettagli tecnici
----------------

<span></span>
**Descrizione tecnica:**

Nel filtro H.323 di Microsoft ISA Server 2000 è presente una vulnerabilità che potrebbe consentire a un utente malintenzionato di provocare un overflow del buffer nel servizio Microsoft Firewall di Microsoft ISA Server 2000. Sfruttando questa vulnerabilità l'autore dell'attacco può eseguire codice non autorizzato nel contesto di sicurezza del servizio Microsoft Firewall e assumere il controllo completo del sistema. Il filtro H.323 è attivo per impostazione predefinita nei server che eseguono ISA Server 2000 e vengono installati in modalità integrata o firewall.

**Fattori attenuanti:**

1.  **I computer ISA Server in esecuzione in modalità cache non sono interessati da questa vulnerabilità poiché in questa modalità il servizio Microsoft Firewall è disattivato per impostazione predefinita.**
2.  È possibile impedire l'attacco disattivando il filtro H.323.

**Livello di criticità**:

|                                                            |         |
|------------------------------------------------------------|---------|
| **Microsoft Internet Security e Acceleration Server 2000** | Critico |

La [classificazione](http://technet.microsoft.com/security/bulletin/rating) della criticità di cui alla tabella precedente si basa sui tipi di sistemi interessati dalla vulnerabilità, sui modelli di deployment più comuni e sui potenziali effetti del problema in tali ambienti.

**Identificatore della vulnerabilità**: [CAN-2003-0819](http://www.cve.mitre.org/cgi-bin/cvename.cgi?name=can-2003-0819)

Soluzioni alternative
---------------------

<span></span>
Microsoft ha verificato le soluzioni alternative seguenti. Queste soluzioni alternative non eliminano la vulnerabilità, ma possono tuttavia aiutare a bloccare gli attacchi. In alcuni casi, le soluzioni alternative possono causare una riduzione della funzionalità, come indicato nelle descrizioni seguenti.

-   **Disattivazione del filtro H.323**.

    Per disattivare il filtro H.323 attenersi alla procedura riportata di seguito:

    1.  Aprire lo strumento ISA Management.
    2.  Espandere il contenitore **Extensions**, quindi il contenitore **Application Filters**.
    3.  **Riavviare** il servizio Microsoft Firewall.

    **Impatto della soluzione alternativa**:

    la disattivazione del filtro H.323 provoca il blocco del traffico H.323 da parte del servizio Microsoft Firewall, impedendo a tutte le applicazioni che utilizzano il protocollo H.323 per la telefonia IP o per la collaborazione sui dati di comunicare tramite ISA Sever. Se nella rete con ISA Server non viene scambiato traffico H.323, per assicurare la protezione del sistema e migliorare le prestazioni si consiglia di disattivare questo filtro e tutti gli altri filtri non utilizzati.

-   **Blocco della porta TCP 1720 a livello di router gateway o perimetrale**.

    Per impostazione predefinita il filtro H.323 rimane in ascolto sulla porta TCP esterna 1720. Bloccando tale porta in un router perimetrale è possibile proteggere ISA Server dagli attacchi via Internet.

    **Nota**: deselezionando la casella di controllo **Allow Incoming Calls** della scheda **Call Control** della finestra delle impostazioni del filtro H.323 non si impedisce al filtro di restare in ascolto sulla porta TCP 1720 esterna; questa non costituisce pertanto una soluzione alternativa efficace. L'aggiornamento per la protezione modifica questo comportamento, come documentato nella sezione "Domande frequenti" più avanti in questo bollettino.

    **Impatto della soluzione alternativa**:

    se si blocca il traffico sulla porta 1720, tutte le applicazioni che utilizzano il protocollo H.323 per la telefonia IP o per la collaborazione sui dati non saranno più in grado di comunicare attraverso Internet.

Domande frequenti
-----------------

<span></span>
**Qual è la portata o l'impatto di questa vulnerabilità?**
Si tratta di una vulnerabilità di [tipo buffer overflow](http://www.microsoft.com/technet/treeview/default.asp?url=/technet/security/bulletin/glossary.asp) che potrebbe essere sfruttata da un hacker per eseguire codice non autorizzato nel contesto di sicurezza del servizio Microsoft Firewall di ISA Server 2000. Sfruttando questa vulnerabilità l'autore dell'attacco può assumere il controllo completo del sistema.

**Quali sono le cause di questa vulnerabilità?**
Questa vulnerabilità è dovuta alla modalità con cui il filtro H.323 controlla i limiti di alcuni particolari pacchetti H.323

**Che cos'è il filtro H.323?**
Il filtro H.323 è un filtro a livello di applicazione utilizzato da ISA Server 2000 per monitorare e controllare il traffico basato sui protocolli H.323 e T.120. Il protocollo H.323 viene utilizzato dalle applicazioni di telefonia IP per il trasferimento di comunicazioni audio e video, mentre il protocollo T.120 viene utilizzato da questo stesso tipo di applicazioni per il trasferimento dei file o dei dati della lavagna o del desktop remoto. In ISA Server 2000 il filtro H.323 è attivo per impostazione predefinita.

**Che cos'è il servizio Microsoft Firewall?**
Il servizio Microsoft Firewall di ISA Server consente di eseguire le applicazioni Internet come se fossero direttamente connesse a Internet, reindirizzando a un computer con ISA Server le funzioni di comunicazione necessarie, in modo da stabilire un percorso di comunicazione dall'applicazione interna a Internet attraverso il server ISA stesso.
In questo modo si elimina la necessità di un gateway specifico per ogni protocollo, come SMTP, Telnet, FTP o H.323.

**A quali attacchi viene esposto il sistema a causa di questa vulnerabilità?**
Questa vulnerabilità potrebbe essere sfruttata da un hacker per eseguire codice non autorizzato nel contesto di sicurezza del servizio Microsoft Firewall di ISA Server 2000. Sfruttando questa vulnerabilità l'autore dell'attacco può assumere il controllo completo del sistema.

**L'aggiornamento include anche altre modifiche relative alla sicurezza?**
Sì. L'aggiornamento risolve anche un problema riguardante le opzioni della scheda Call Control della finestra delle impostazioni del filtro H.323. Prima dell'applicazione dell'aggiornamento non è possibile impedire al filtro di rimanere in ascolto sulla porta TCP 1720 esterna semplicemente deselezionando la casella di controllo Allow Incoming Calls della scheda Call Control della finestra delle impostazioni del filtro H.323. Questo problema viene risolto applicando l'aggiornamento. Dopo l'aggiornamento, infatti, se si deseleziona la casella di controllo il filtro viene correttamente configurato in modo da non rimanere in ascolto sulla porta TCP esterna 1720. Affinché la modifica dell'impostazione abbia effetto, è necessario riavviare il servizio Microsoft Firewall.

Se nella rete protetta dal filtro H.323 viene trasmesso solo traffico H.323 in uscita, per aumentare il livello di protezione si consiglia di deselezionare la casella di controllo Allow Incoming Calls.

**Quali sono gli scopi dell'aggiornamento?**
L'aggiornamento elimina la vulnerabilità modificando la modalità con cui il filtro H.323 convalida il traffico H.323.

**Il servizio H.323 Gatekeeper è affetto dalla vulnerabilità?**
No. Il servizio H.323 Gatekeeper non contiene la vulnerabilità eliminata da questo aggiornamento. Tuttavia, se tale servizio è installato nel sistema, durante l'applicazione dell'aggiornamento viene installata una versione aggiornata del file gksvc.dll. Il servizio H.323 Gatekeeper non è installato per impostazione predefinita. Se si installa il servizio H.323 Gatekeeper dopo l'applicazione dell'aggiornamento, è necessario riapplicarlo? Sì. Se si reinstallano i componenti indicati nel programma di installazione, è necessario riapplicare tutti gli aggiornamenti.

Informazioni sull'aggiornamento per la protezione
-------------------------------------------------

<span></span>
**Piattaforme e prerequisiti per l'installazione**:

Per informazioni sull'aggiornamento per la protezione specifico per la piattaforma utilizzata, fare clic sul collegamento corrispondente:

#### ISA Server 2000, ISA Server 2000 Feature Pack 1, Small Business Server 2000, Small Business Server 2000 Service Pack 1

**Prerequisiti**

Per questo aggiornamento per la protezione è necessario ISA Server Service Pack 1 (SP1).

Per ulteriori informazioni su come ottenere l'ultimo service pack per ISA Server, fare clic sul numero riportato di seguito per visualizzare il corrispondente articolo della Microsoft Knowledge Base:

[313139 How to Obtain the Latest Internet Security and Acceleration Server Service Pack](http://support.microsoft.com/default.aspx?scid=kb;en-us;313139)

**Disponibilità nei service pack futuri**:

http://support.microsoft.com/default.aspx?scid=kb;EN-US;313139

**Informazioni per l'installazione**

Questo aggiornamento per la protezione supporta le seguenti opzioni del programma di installazione:

-   **-?**: visualizza l'elenco delle opzioni del programma di installazione.
-   **-q**: utilizza la modalità non interattiva.
-   **-UHF &lt;X&gt;**: rimuove la correzione (hotfix) numero ( indica il numero della correzione).
-   **-nostart**: impedisce il riavvio dei servizi arrestati.

**Informazioni per la distribuzione**

Per installare l'aggiornamento per la protezione senza l'intervento dell'utente, immettere la riga seguente al prompt dei comandi:

**ISA2000-KB816458-x86.exe -q**

**Necessità di riavvio**
Dopo l'aggiornamento non è necessario riavviare il computer. I servizi di ISA Service vengono automaticamente riavviati durante l'applicazione dell'aggiornamento.

**Informazioni per la rimozione**
Per rimuovere questo aggiornamento, utilizzare lo strumento Add or Remove Programs di Control Panel. Selezionare ISA Server 2000 Updates, fare clic su Change, selezionare ISA Hot Fix 291 e fare clic su Remove.

**Informazioni sui file**
Gli attributi dei file della versione inglese di questo aggiornamento (o delle versioni successive) sono riportati nella tabella che segue. Le date e gli orari dei file indicati nella tabella sono espressi utilizzando l'ora UTC (Coordinated Universal Time). Al momento della visualizzazione, tali informazioni verranno convertite nella data e nell'ora locali. Per informazioni sulle differenze fra l'ora UTC e l'ora locale, utilizzare la scheda Time Zone dello strumento Data and Time di Control Panel.

| Data        | Ora   | Versione     | Dimensione | Nome File    |     |
|-------------|-------|--------------|------------|--------------|-----|
| 16-Dic-2003 | 17:16 | 3.0.1200.291 | 140,560    | Gksvc.dll    | X86 |
| 16-Dic-2003 | 17:16 | 3.0.1200.291 | 209,168    | H323asn1.dll | X86 |
| 16-Dic-2003 | 17:16 | 3.0.1200.291 | 86,800     | H323fltr.dll | X86 |

**Nota: il file Gksvc.dll viene installato solo se nel computer ISA Server è installato il servizio H.323 Gatekeeper. Se il servizio H.323 Gatekeeper non è installato, il file gksvc.dll non verrà installato e non sarà presente nel sistema. Tale servizio non viene installato per impostazione predefinita.**

È possibile utilizzare la versione inglese della correzione indipendentemente dalla lingua del prodotto installato.

**Verifica dell'installazione dell'aggiornamento**
Per verificare che i file dell'aggiornamento per la protezione siano installati, è anche possibile esaminare la seguente chiave del Registro di sistema:

HKEY\_LOCAL\_MACHINE\\SOFTWARE\\Microsoft\\Fpc\\Hotfixes\\SP1\\291

### Altre informazioni

**Ringraziamenti**

Microsoft [ringrazia](http://www.microsoft.com/technet/security/bulletin/policy.asp) i seguenti utenti per aver collaborato con noi al fine di proteggere i sistemi dei clienti:

-   [UK National Infrastructure Security Co-ordination Centre (NISCC)](http://www.niscc.gov.uk/), che ha segnalato il problema descritto nel bollettino MS04-001.

**Download di altri aggiornamenti per la protezione**:

Sono disponibili aggiornamenti per altri problemi di protezione nei seguenti siti:

-   Gli aggiornamenti per la protezione sono disponibili nel [Microsoft Download Center](http://www.microsoft.com/downloads/search.aspx?opsysid=1&search=keyword&value='security_patch'&displaylang=en) ed è possibile individuarli in modo semplice eseguendo una ricerca con la parola chiave "security\_patch".
-   Gli aggiornamenti per i sistemi consumer sono disponibili nel sito [Web Windows Update](http://v4.windowsupdate.microsoft.com/it/default.asp).

**Supporto tecnico**:

-   Per usufruire dei servizi del supporto tecnico, visitare il sito [Microsoft Product Support Services](http://support.microsoft.com/default.aspx?scid=/directory/question.asp&sd=gn&fr=0). Le chiamate al supporto tecnico relative agli aggiornamenti per la protezione sono gratuite.

**Fonti di informazioni sulla sicurezza**:

-   Nella sezione dedicata alla protezione del sito Web Microsoft TechNet sono disponibili ulteriori informazioni sulla protezione e la sicurezza dei prodotti Microsoft.
-   Microsoft Software Update Services: <http://www.microsoft.com/sus/>.
-   Informazioni dettagliate su Microsoft Baseline Security Analyzer (MBSA): [http://www.microsoft.com/mbsa](http://www.microsoft.com/mbsa/).
-   Per un elenco delle patch per la protezione che presentano limitazioni in relazione al rilevamento con MBSA, vedere [http://support.microsoft.com/default.aspx?scid=kb;EN-US;306460](http://support.microsoft.com/default.aspx?scid=kb;en-us;306460).
-   [Windows Update](http://v4.windowsupdate.microsoft.com/it/default.asp)
-   Catalogo di Windows Update: per ulteriori informazioni sul catalogo di Windows Update, vedere l'articolo [323166](http://support.microsoft.com/default.aspx?scid=kb;en-us;323166) della Knowledge Base.
-   Office Update: <http://office.microsoft.com/officeupdate/>.

**Systems Management Server (SMS):**
Per semplificare il deployment dell'aggiornamento per la protezione, è possibile utilizzare Systems Management Server. Per informazioni su Systems Management Server, visitare il sito [Web di SMS](http://www.microsoft.com/smserver/default.asp). In SMS sono disponibili anche molti strumenti aggiuntivi, come [SMS 2.0 Software Update Services Feature Pack](http://www.microsoft.com/smserver/downloads/20/featurepacks/suspack/default.asp) e [SMS 2.0 Administration Feature Pack](http://www.microsoft.com/smserver/downloads/20/featurepacks/adminpack/default.asp), che assistono gli amministratori nel deployment degli aggiornamenti per la protezione. SMS 2.0 Software Update Services Feature Pack utilizza Microsoft Baseline Security Analyzer e lo strumento di rilevamento di Microsoft Office per offrire il più ampio supporto possibile per l'applicazione delle patch incluse nei bollettini sulla sicurezza. Per alcuni aggiornamenti software può essere necessario disporre di diritti amministrativi ed eseguire il riavvio del computer.

**Nota**: per applicare gli aggiornamenti a computer specifici, è possibile utilizzare le funzionalità di inventario di SMS 2.0 Software Update Services Feature Pack, mentre per l'installazione è possibile utilizzare lo strumento Elevated Rights Deployment di SMS 2.0 Administration Feature Pack, che consente di eseguire in modo ottimale il deployment con Systems Management Server degli aggiornamenti che richiedono l'impostazione di una destinazione specifica e diritti amministrativi dopo il riavvio del computer.

**Dichiarazione di non responsabilità**:
Le informazioni disponibili nella Microsoft Knowledge Base sono fornite "come sono" senza garanzie di alcun tipo. Conseguentemente, Microsoft non rilascia alcuna garanzia, esplicita o implicita, inclusa la garanzia di commerciabilità e di idoneità per uno scopo specifico. Microsoft o i suoi fornitori non saranno, in alcun caso, responsabili per danni di qualsiasi tipo, inclusi i danni diretti, indiretti, incidentali, consequenziali, la perdita di profitti, e i danni punitivi o speciali, anche qualora Microsoft o i suoi fornitori siano stati informati della possibilità del verificarsi di tali danni. Alcuni stati non consentono l'esclusione o la limitazione di responsabilità per danni diretti o indiretti e, dunque, la sopraccitata limitazione potrebbe non essere applicabile.

**Versioni**:

-   V1.0 13 gennaio 2004: prima pubblicazione.

*Built at 2014-04-18T01:50:00Z-07:00*
