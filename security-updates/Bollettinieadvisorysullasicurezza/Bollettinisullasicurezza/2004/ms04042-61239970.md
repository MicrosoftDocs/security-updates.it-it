---
TOCTitle: 'MS04-042'
Title: 'Bollettino Microsoft sulla sicurezza MS04-042 - Importante'
ms:assetid: 'ms04-042'
ms:contentKeyID: 61239970
ms:mtpsurl: 'https://technet.microsoft.com/it-IT/library/ms04-042(v=Security.10)'
---

Security Bulletin

Bollettino Microsoft sulla sicurezza MS04-042 - Importante
==========================================================

Una vulnerabilità in DHCP può consentire l'esecuzione di codice in modalità remota e la negazione del servizio (885249)
-----------------------------------------------------------------------------------------------------------------------

Data di pubblicazione: martedì 14 dicembre 2004

**Data di pubblicazione:** 14 dicembre 2004
**Versione:** 1.0

#### Riepilogo

**Destinatari:** clienti che utilizzano il servizio Server DHCP di Microsoft.

**Effetti della vulnerabilità:**  esecuzione di codice in modalità remota

**Livello di gravità massimo:** importante

**Raccomandazioni:** si raccomanda di installare l'aggiornamento il più presto possibile.

**Aggiornamenti per la protezione sostituiti:** nessuno

**Avvertenze:** nessuna

**Software verificato e posizioni per il download** **dell'aggiornamento per la protezione:**

**Software interessato:**

-   Microsoft Windows NT Server 4.0 Service Pack 6a – [Download dell'aggiornamento](http://www.microsoft.com/downloads/details.aspx?familyid=7cc7f82d-f2a2-49aa-bf33-897498898ead)
-   Microsoft Windows NT Server 4.0 Terminal Server Edition Service Pack 6 – [Download dell'aggiornamento](http://www.microsoft.com/downloads/details.aspx?familyid=69f3259f-3004-462c-b2a8-37f65eb78a2d)

**Software non interessato:**

-   Microsoft Windows 2000 Service Pack 3 e Microsoft Windows 2000 Service Pack 4
-   Microsoft Windows XP Service Pack 1 e Microsoft Windows XP Service Pack 2
-   Microsoft Windows XP 64-Bit Edition Service Pack 1
-   Microsoft Windows XP 64-Bit Edition versione 2003
-   Microsoft Windows Server 2003
-   Microsoft Windows Server 2003 64-Bit Edition
-   Microsoft Windows 98, Microsoft Windows 98 Second Edition (SE) e Microsoft Windows Millennium Edition (ME)

I prodotti software inclusi nell'elenco sono stati sottoposti a test per determinare se tali versioni sono interessate dalla vulnerabilità. Le altre versioni non includono più il supporto degli aggiornamenti per la protezione o potrebbero non essere interessate dal problema. Per informazioni sulla disponibilità del supporto per il prodotto e la versione in uso, visitare il [sito Web di Microsoft Ciclo di vita del supporto](http://go.microsoft.com/fwlink/?linkid=21742).

### Informazioni generali

Riepilogo
---------

<span></span>
**Riepilogo:**

L'aggiornamento risolve diverse vulnerabilità scoperte di recente e segnalate privatamente a Microsoft. Ogni vulnerabilità è illustrata in dettaglio nella relativa sezione Dettagli della vulnerabilità del presente bollettino.

Un utente malintenzionato che riesca a sfruttare la più grave di queste vulnerabilità potrebbe assumere il controllo completo del sistema interessato, riuscendo a installare programmi; visualizzare, modificare o eliminare dati oppure creare nuovi account con privilegi completi. Tuttavia, è molto probabile che i tentativi di sfruttare queste vulnerabilità possano causare una [negazione](http://go.microsoft.com/fwlink/?linkid=21142) del servizio Server DHCP (Dynamic Host Configuration Protocol).

Microsoft consiglia di installare l'aggiornamento il più presto possibile.

**Livelli di gravità e identificatore della vulnerabilità:**

| Identificatori della vulnerabilità                                                                                    | Effetti della vulnerabilità             | Windows NT 4.0 |
|-----------------------------------------------------------------------------------------------------------------------|-----------------------------------------|----------------|
| Vulnerabilità legata al logging - [CAN-2004-0899](http://www.cve.mitre.org/cgi-bin/cvename.cgi?name=can-2004-0899)    | Negazione del servizio                  | Moderato       |
| Vulnerabilità delle richieste DHCP - [CAN-2004-0900](http://www.cve.mitre.org/cgi-bin/cvename.cgi?name=can-2004-0900) | Esecuzione di codice in modalità remota | Importante     |
| **Livello di gravità aggregato per tutte le vulnerabilità**                                                           |                                         | **Importante** |

La [classificazione della gravità](http://technet.microsoft.com/security/bulletin/rating) si basa sui tipi di sistemi interessati dalla vulnerabilità, sui modelli di distribuzione più comuni e sui potenziali effetti del problema in tali ambienti.

Domande frequenti relative a questo aggiornamento per la protezione
-------------------------------------------------------------------

<span></span>
**Perché questo aggiornamento affronta diverse vulnerabilità di protezione segnalate?**
L'aggiornamento supporta diverse vulnerabilità perché le modifiche necessarie per risolvere tali problemi si trovano in file correlati. Anziché dover installare diversi aggiornamenti quasi identici, è possibile installare solo il presente aggiornamento.

**È possibile utilizzare Microsoft Baseline Security Analyzer (MBSA) per verificare se è necessario installare questo aggiornamento?**
Sì. MBSA consente di verificare se questo aggiornamento è necessario. Per ulteriori informazioni su MBSA, visitare il [sito Web MBSA](http://go.microsoft.com/fwlink/?linkid=21134).

**Nota** A partire dal 20 aprile 2004, per il file Mssecure.xml utilizzato in MBSA 1.1.1 e nelle versioni precedenti non sono più disponibili aggiornamenti tramite nuovi bollettini sulla sicurezza. Le scansioni eseguite con MBSA 1.1.1 o con le versioni precedenti non saranno pertanto complete dopo tale data. È consigliabile eseguire l'aggiornamento a MBSA 1.2 perché è in grado di rilevare gli aggiornamenti per la protezione in modo più accurato e perché supporta prodotti aggiuntivi. MBSA 1.2.1 è disponibile per il download nel [sito Web MBSA](http://go.microsoft.com/fwlink/?linkid=21134). Per ulteriori informazioni sul supporto di MBSA, visitare il [sito Web delle domande frequenti su Microsoft Baseline Security Analyzer 1.2](http://go.microsoft.com/fwlink/?linkid=33332).

**È possibile utilizzare Systems Management Server (SMS) per verificare se è necessario installare questo aggiornamento?**
Sì. SMS consente di individuare questo aggiornamento per la protezione e di eseguirne la distribuzione. Per ulteriori informazioni su SMS, visitare il [sito Web SMS](http://www.microsoft.com/italy/smserver/default.mspx). Per il rilevamento delle versioni di Microsoft Windows e degli altri prodotti Microsoft interessati, è richiesto Security Update Inventory Tool. Per ulteriori informazioni sulle limitazioni di Security Update Inventory Tool, consultare l'[articolo della Microsoft Knowledge Base 306460](http://support.microsoft.com/kb/306460).

Dettagli della vulnerabilità
----------------------------

<span></span>
#### Vulnerabilità legata al logging - CAN-2004-0899:

Esiste una vulnerabilità legata alla [negazione del servizio](http://go.microsoft.com/fwlink/?linkid=21142x) che potrebbe consentire l'invio di un messaggio DHCP appositamente predisposto a un server DHCP. In questo modo, un hacker potrebbe impedire al servizio Server DHCP di rispondere alle richieste.

#### Fattori attenuanti della vulnerabilità legata al logging - CAN-2004-0899:

-   Il servizio Server DHCP non viene installato per impostazione predefinita.
-   Il servizio Client DHCP non è esposto a questa vulnerabilità.
-   Il logging DHCP non viene abilitato per impostazione predefinita. Solo i server DHCP con il logging DHCP abilitato sono esposti a questa vulnerabilità.
-   Le configurazioni predefinite standard dei firewall e le procedure consigliate per la configurazione dei firewall consentono di proteggere le reti dagli attacchi sferrati dall'esterno del perimetro aziendale. È consigliabile che i sistemi connessi a Internet abbiano un numero minimo di porte esposte.

#### Soluzioni alternative per la vulnerabilità legata al logging - CAN-2004-0899:

Microsoft ha verificato le soluzioni alternative seguenti. Sebbene queste soluzioni alternative non eliminino la vulnerabilità sottostante, consentono di bloccare gli attacchi noti. Se una soluzione alternativa riduce la funzionalità, viene identificata di seguito.

-   **Disattivazione del logging DHCP**

    È possibile proteggere il sistema dagli attacchi che sfruttano questa vulnerabilità disattivando la funzione di logging DHCP. Per disattivare questa funzione, attenersi alla procedura seguente:

    1.  Avviare il DHCP Manager.
    2.  Fare clic sul server DHCP in cui si desidera attivare la registrazione.
    3.  Fare clic su **Server** e selezionare **Properties**.
    4.  Deselezionare la casella di controllo Enable DHCP Logging.
    5.  Riavviare il servizio Server DHCP o il sistema interessato.

    Per ulteriori informazioni, vedere l'[articolo della Microsoft Knowledge Base 164524](http://support.microsoft.com/kb/164524).

    **Effetti della soluzione alternativa:** le funzioni di logging DHCP sono disattivate. Non è possibile verificare i registri delle attività finché questa funzione non viene attivata.

-   **Blocco della porta UDP 67 e della porta UDP 68 a livello del firewall.**

    Queste porte vengono utilizzate per stabilire una connessione con un server DHCP, quindi, bloccandole a livello di firewall, è possibile evitare che i sistemi protetti dal firewall subiscano attacchi che tentano di sfruttare questa vulnerabilità. È possibile che vengano individuate altre porte utilizzabili per sfruttare la vulnerabilità. Le porte elencate sono quelle più comunemente utilizzate per gli attacchi. È preferibile bloccare tutte le comunicazioni in ingresso non richieste provenienti da Internet.

-   **Aggiornare i servizi DHCP a Windows 2000 Server o versioni successive.**

    Le versioni più recenti del servizio Server DHCP, come quelle fornite da Windows 2000 Server o Windows Server 2003, non presentano questa vulnerabilità. **Nota** Il ciclo di vita del supporto di Windows NT 4.0 Server termina il 30 dicembre 2004. Per ulteriori informazioni sul ciclo di vita dei prodotti Windows, visitare il [sito Web Ciclo di vita del supporto](http://go.microsoft.com/fwlink/?linkid=21742).

#### Domande frequenti relative alla vulnerabilità legata al logging - CAN-2004-0899:

**Qual è la portata o l'impatto di questa vulnerabilità?**
Nello scenario di attacco più probabile, il problema è legato alla [negazione del servizio](http://go.microsoft.com/fwlink/?linkid=21142). Un hacker potrebbe sfruttare la vulnerabilità per causare un errore nel servizio Server DHCP. Riavviare il servizio Server DHCP per consentirne il funzionamento corretto. Tuttavia, il servizio Server DHCP potrebbe rimanere esposto ad un altro attacco legato alla negazione del servizio.

**Quali sono le cause di questa vulnerabilità?**
Un buffer non controllato nel metodo utilizzato dal protocollo DHCP per convalidare un valore di pacchetti di rete appositamente predisposti.

**Che cos'è il protocollo DHCP?**
Il protocollo DHCP (Dynamic Host Configuration Protocol) è uno standard IP ideato per semplificare la gestione della configurazione di indirizzi. Il protocollo DHCP esegue questa funzione utilizzando un computer server per la gestione centralizzata degli indirizzi IP e di altri dati di configurazione correlati utilizzati nella rete. Windows NT 4.0 Server fornisce il servizio Server DHCP, che consente al computer server di fungere da server DHCP e di fornire impostazioni di configurazione a computer client abilitati per il protocollo DHCP sulla rete, come illustrato nello standard DHCP IETF [RFC 2131](http://www.faqs.org/rfcs/rfc2131.html).

**A quali attacchi viene esposto il sistema a causa di questa vulnerabilità?**
Un hacker che riesca a sfruttare questa vulnerabilità, molto probabilmente potrebbe impedire a un DHCP di rispondere a tutte le richieste.

**Quali capacità sono necessarie per sfruttare questa vulnerabilità?**
Qualsiasi utente anonimo in grado di inviare un messaggio opportunamente predisposto a un sistema interessato può tentare di sfruttare la vulnerabilità.

**In quale modo un pirata informatico può sfruttare questa vulnerabilità?**
Per sfruttare tale vulnerabilità, un hacker potrebbe creare un programma in grado di comunicare con un server vulnerabile tramite DHCP che invii un tipo specifico di messaggio DHCP opportunamente predisposto. La ricezione di tale messaggio può provocare l'arresto del servizio interessato con conseguente negazione del servizio.

**Quali sono i sistemi principalmente interessati da questa vulnerabilità?**
Sono vulnerabili solo i sistemi Windows NT 4.0 Server configurati come server DHCP con la funzione di registrazione DHCP abilitata.

**È possibile sfruttare questa vulnerabilità tramite Internet?**
Sì. Un pirata informatico può tentare di sfruttare questa vulnerabilità tramite Internet. Le configurazioni predefinite standard dei firewall e le procedure consigliate per la configurazione dei firewall consentono di proteggersi dagli attacchi provenienti da Internet. Microsoft fornisce informazioni su come è possibile proteggere il proprio PC. Informazioni per i professionisti IT: visitare il [sito Web Security Guidance Center](http://www.microsoft.com/italy/security/guidance/default.mspx).

**Quali sono gli scopi** **dell'aggiornamento?**
L'aggiornamento elimina la vulnerabilità modificando il modo in cui il servizio Server DHCP convalida la lunghezza di un messaggio prima di passarlo al buffer allocato.

**Al momento del rilascio di questo bollettino le informazioni sulla vulnerabilità erano disponibili pubblicamente?**
No. Microsoft ha ricevuto informazioni sulla vulnerabilità da fonti private. Secondo le informazioni in possesso di Microsoft, al momento della pubblicazione di questo bollettino l'esistenza di questa vulnerabilità non era stata ancora divulgata pubblicamente.

**Al momento del rilascio di questo bollettino erano già stati segnalati attacchi basati sullo sfruttamento di questa vulnerabilità?**
No. Al momento del rilascio di questo bollettino Microsoft non aveva ricevuto alcuna segnalazione in merito allo sfruttamento di questa vulnerabilità a scopo di attacco, né dell'esistenza di codice di prova pubblicato.

#### Vulnerabilità delle richieste DHCP - CAN-2004-0900:

Esiste una vulnerabilità legata all'esecuzione di codice in modalità remota che potrebbe consentire l'invio di un messaggio DHCP appositamente predisposto a un server DHCP. Tuttavia, è molto probabile che lo sfruttamento di questa vulnerabilità possa produrre una [negazione](http://go.microsoft.com/fwlink/?linkid=21142) del servizio Server DHCP.

#### Fattori attenuanti della vulnerabilità delle richieste DHCP - CAN-2004-0900:

-   Il servizio Server DHCP non viene installato per impostazione predefinita.
-   Il servizio Client DHCP non è esposto a questa vulnerabilità.
-   Le configurazioni predefinite standard dei firewall e le procedure consigliate per la configurazione dei firewall consentono di proteggere le reti dagli attacchi sferrati dall'esterno del perimetro aziendale. È consigliabile che i sistemi connessi a Internet abbiano un numero minimo di porte esposte.

#### Soluzioni alternative legate alla vulnerabilità delle richieste DHCP - CAN-2004-0900:

Microsoft ha verificato le soluzioni alternative seguenti. Sebbene queste soluzioni alternative non eliminino la vulnerabilità sottostante, consentono di bloccare gli attacchi noti. Se una soluzione alternativa riduce la funzionalità, viene identificata di seguito.

1.  **Blocco della porta UDP 67 e della porta UDP 68 a livello del firewall.**

    Queste porte vengono utilizzate per stabilire una connessione con un server DHCP, quindi, bloccandole a livello di firewall, è possibile evitare che i sistemi protetti dal firewall subiscano attacchi che tentano di sfruttare questa vulnerabilità. È possibile che vengano individuate altre porte utilizzabili per sfruttare la vulnerabilità. Le porte elencate sono quelle più comunemente utilizzate per gli attacchi. È preferibile bloccare tutte le comunicazioni in ingresso non richieste provenienti da Internet.

2.  **Aggiornare i servizi DHCP a Windows 2000 Server o versioni successive.**

    Le versioni più recenti del servizio Server DHCP, come quelle fornite da Windows 2000 Server o Windows Server 2003, non presentano questa vulnerabilità. **Nota** Il ciclo di vita del supporto di Windows NT 4.0 Server termina il 30 dicembre 2004. Per ulteriori informazioni sul ciclo di vita dei prodotti Windows, visitare il [sito Web Ciclo di vita del supporto](http://go.microsoft.com/fwlink/?linkid=21742).

#### Domande frequenti relative alla vulnerabilità delle richieste DHCP - CAN-2004-0900:

**Qual è la portata o l'impatto di questa vulnerabilità?**
Si tratta di una vulnerabilità legata all'esecuzione di codice in modalità remota. Sfruttando questa vulnerabilità, un pirata informatico può assumere pieno controllo di un sistema interessato ed eseguire operazioni quali l'installazione di programmi, la visualizzazione, la modifica o l'eliminazione di dati e la creazione di nuovi account con privilegi completi. Tuttavia, nello scenario di attacco più probabile, il problema è legato alla [negazione del servizio](http://go.microsoft.com/fwlink/?linkid=21142). Un hacker potrebbe sfruttare la vulnerabilità per causare un errore nel servizio Server DHCP. Riavviare il servizio Server DHCP per consentirne il funzionamento corretto. Tuttavia, il servizio Server DHCP potrebbe rimanere esposto ad un altro attacco legato alla negazione del servizio.

**Quali sono le cause di questa vulnerabilità?**
Un buffer non controllato nel metodo utilizzato dal protocollo DHCP per convalidare un valore di pacchetti di rete appositamente predisposti.

**Che cos'è il protocollo DHCP?**
Il protocollo DHCP (Dynamic Host Configuration Protocol) è uno standard IP ideato per semplificare la gestione della configurazione di indirizzi. Il protocollo DHCP esegue questa funzione utilizzando un computer server per la gestione centralizzata degli indirizzi IP e di altri dati di configurazione correlati utilizzati nella rete. Windows NT 4.0 Server fornisce il servizio Server DHCP, che consente al computer server di fungere da server DHCP e di fornire impostazioni di configurazione a computer client abilitati per il protocollo DHCP sulla rete, come illustrato nello standard DHCP IETF [RFC 2131](http://www.faqs.org/rfcs/rfc2131.html).

**A quali attacchi viene esposto il sistema a causa di questa vulnerabilità?**
Sfruttando questa vulnerabilità, un pirata informatico potrebbe assumere il pieno controllo del sistema interessato.

**Quali capacità sono necessarie per sfruttare questa vulnerabilità?**
Qualsiasi utente anonimo in grado di inviare un messaggio opportunamente predisposto a un sistema interessato può tentare di sfruttare la vulnerabilità.

**In quale modo un pirata informatico può sfruttare questa vulnerabilità?**
Per sfruttare tale vulnerabilità, un hacker potrebbe creare un programma in grado di comunicare con un server vulnerabile tramite DHCP che invii un tipo specifico di messaggio DHCP opportunamente predisposto. La ricezione di tale messaggio può provocare l'arresto del servizio interessato con conseguente esecuzione di codice non autorizzato o negazione del servizio.

**Quali sono i sistemi principalmente interessati da questa vulnerabilità?**
Sono vulnerabili solo i sistemi Windows NT 4.0 Server configurati come server DHCP.

**È possibile sfruttare questa vulnerabilità tramite Internet?**
Sì. Un pirata informatico può tentare di sfruttare questa vulnerabilità tramite Internet. Le configurazioni predefinite standard dei firewall e le procedure consigliate per la configurazione dei firewall consentono di proteggersi dagli attacchi provenienti da Internet. Microsoft fornisce informazioni su come è possibile proteggere il proprio PC. Informazioni per i professionisti IT: visitare il [sito Web Security Guidance Center](http://www.microsoft.com/italy/security/guidance/default.mspx).

**Quali sono gli scopi** **dell'aggiornamento?**
L'aggiornamento elimina la vulnerabilità modificando il modo in cui il servizio Server DHCP convalida la lunghezza di un messaggio prima di passarlo al buffer allocato.

**Al momento del rilascio di questo bollettino le informazioni sulla vulnerabilità erano disponibili pubblicamente?**
No. Microsoft ha ricevuto informazioni sulla vulnerabilità da fonti private. Secondo le informazioni in possesso di Microsoft, al momento della pubblicazione di questo bollettino l'esistenza di questa vulnerabilità non era stata ancora divulgata pubblicamente.

**Al momento del rilascio di questo bollettino erano già stati segnalati attacchi basati sullo sfruttamento di questa vulnerabilità?**
No. Al momento del rilascio di questo bollettino Microsoft non aveva ricevuto alcuna segnalazione in merito allo sfruttamento di questa vulnerabilità a scopo di attacco, né dell'esistenza di codice di prova pubblicato.

Informazioni sull'aggiornamento per la protezione
-------------------------------------------------

<span></span>
**Piattaforme e prerequisiti per l'installazione:**

Per informazioni sull'aggiornamento per la protezione specifico per la piattaforma utilizzata, fare clic sul collegamento corrispondente:

#### Windows NT 4.0 (tutte le versioni)

**Prerequisiti**
Per questo aggiornamento per la protezione, è richiesto Windows NT Server 4.0 Service Pack 6a (SP6a) o Windows NT Server 4.0, Terminal Server Edition Service Pack 6 (SP6).

I prodotti software elencati sono stati sottoposti a test per determinare se tali versioni sono interessate dalla vulnerabilità. Le altre versioni non includono più il supporto degli aggiornamenti per la protezione o potrebbero non essere interessate dal problema. Per informazioni sulla disponibilità del supporto per il prodotto e la versione in uso, visitare il [sito Web di Microsoft Ciclo di vita del supporto](http://go.microsoft.com/fwlink/?linkid=21742).

Per ulteriori informazioni su come ottenere la versione più recente del service pack, vedere l'[articolo della Microsoft Knowledge Base 152734](http://support.microsoft.com/kb/152734).

**Informazioni per l'installazione**

Questo aggiornamento per la protezione supporta le seguenti opzioni del programma di installazione:

**   /y:** rimuove la patch (solo con l'opzione **/m** o **/q**)

**   /f:** impone la chiusura dei programmi durante l'arresto del sistema

**   /n:** non crea la cartella di disinstallazione

**   /z:** non esegue il riavvio del sistema al termine dell'aggiornamento

**   /q:** utilizza la modalità automatica o senza intervento dell'utente, senza interfaccia utente (questa opzione è un superset dell'opzione **/m**)

**   /m:** utilizza la modalità automatica con interfaccia utente

**   /l:** elenca gli aggiornamenti rapidi installati

**   /x:** estrae i file senza eseguire il programma di installazione

**Nota** È possibile combinare queste opzioni in un unico comando. Per ulteriori informazioni sulle opzioni supportate dal programma di installazione, vedere l'[articolo della Microsoft Knowledge Base 262841](http://support.microsoft.com/kb/262841). Per ulteriori informazioni sulla terminologia utilizzata nel presente bollettino, ad esempio su ciò che si intende per *aggiornamento rapido*, vedere l'[articolo della Microsoft Knowledge Base 824684](http://support.microsoft.com/kb/824684).

**Informazioni per il deployment**

Per installare l'aggiornamento per la protezione senza l'intervento dell'utente, immettere la riga seguente al prompt dei comandi di Windows NT Server 4.0:

**Windowsnt4server-kb885249-x86-enu /q**

Per Windows NT 4.0 Server, Terminal Server Edition:

**Windowsnt4terminalserver-kb885249-x86-enu /q**

Per installare l'aggiornamento per la protezione senza imporre il riavvio del sistema, interrompere manualmente il servizio Server DHCP e utilizzare il seguente comando al prompt dei comandi di Windows NT Server 4.0:

**Windowsnt4server-kb885249-x86-enu /z /q**

Per Windows NT 4.0 Server, Terminal Server Edition:

**Windowsnt4terminalserver-kb885249-x86-enu /z /q**

Per ulteriori informazioni su come eseguire il deployment di questo aggiornamento della protezione con Software Update Services, visitare il sito Web [Software Update Services](http://www.microsoft.com/italy/windowsserversystem/sus/susoverview.mspx).

**Necessità di riavvio**

Dopo l'applicazione dell'aggiornamento per la protezione è necessario riavviare il sistema. Tuttavia, è possibile evitare il riavvio attenendosi alle istruzioni riportate nella sezione Informazioni per il deployment del presente aggiornamento per la protezione.

**Informazioni per la rimozione**

Per rimuovere questo aggiornamento per la protezione, utilizzare lo strumento Installazione applicazioni del Pannello di controllo.

Gli amministratori di sistema possono inoltre rimuovere l'aggiornamento per la protezione mediante l'utilità Hotfix.exe, disponibile nella cartella %Windir%\\$NTUninstallKB885249$. L'utilità Hotfix.exe supporta le seguenti opzioni del programma di installazione:

**/y:** rimuove la patch (solo con l'opzione **/m** o **/q**)

**/f:** impone la chiusura dei programmi durante l'arresto del sistema

**/n:** non crea la cartella di disinstallazione

**/z:** non esegue il riavvio del sistema al termine dell'installazione

**/q:** utilizza la modalità automatica o senza intervento dell'utente, senza interfaccia utente (questa opzione è un superset dell'opzione **/m** )

**/m:** utilizza la modalità automatica con interfaccia utente

**/l:** elenca gli aggiornamenti rapidi installati

**Informazioni sui file**

I file della versione inglese di questo aggiornamento presentano gli attributi riportati nella tabella che segue (o valori successivi). Le date e le ore dei file indicati nella tabella sono espressi utilizzando l'ora UTC (Coordinated Universal Time). Al momento della visualizzazione, tali informazioni verranno convertite nella data e nell'ora locali. Per informazioni sulle differenze fra l'ora UTC e l'ora locale, utilizzare la scheda **Fuso orario** dello strumento Data/Ora del Pannello di controllo.

**Nota** Le informazioni relative a data, ora, nome file o dimensioni potrebbero essere modificate durante l'installazione. Per informazioni su come verificare la corretta esecuzione dell'installazione, vedere la sezione "Verifica dell'installazione dell'aggiornamento".

Windows NT Server 4.0:

| Nome file    | Versione      | Data        | Ora   | Dimensione |
|--------------|---------------|-------------|-------|------------|
| Dhcpssvc.dll | 4.0.1381.7304 | 15-ott-2004 | 14:49 | 128.272    |

Windows NT 4.0 Server, Terminal Server Edition:

| Nome file    | Versione       | Data        | Ora   | Dimensione |
|--------------|----------------|-------------|-------|------------|
| Dhcpssvc.dll | 4.0.1381.33587 | 29-set-2004 | 19:39 | 128.272    |

**Verifica** **dell'installazione** **dell'aggiornamento**

-   **Microsoft Baseline Security Analyzer**

    Per verificare che un aggiornamento per la protezione sia installato nel sistema interessato, è possibile utilizzare lo strumento Microsoft Baseline Security Analyzer (MBSA). Questo strumento consente di eseguire la scansione di sistemi locali e remoti, al fine di rilevare eventuali aggiornamenti di protezione mancanti, nonché i più comuni errori di configurazione della protezione. Per ulteriori informazioni su MBSA, visitare il [sito Web Microsoft Baseline Security Analyzer](http://go.microsoft.com/fwlink/?linkid=21134).

-   **Verifica della versione dei file**

    **Nota** Poiché esistono diverse versioni di Microsoft Windows, le operazioni descritte di seguito potrebbero risultare diverse nel computer in uso. In tal caso, consultare la documentazione del prodotto per eseguire tutti i passaggi.

    1.  Fare clic su **Start**, quindi su **Cerca**.
    2.  Nel riquadro **Risultati della ricerca**, scegliere **Tutti i file e cartelle** in **Ricerca guidata**.
    3.  Nella casella **Nome del file o parte del nome**, digitare il nome del file, individuato nell'appropriata tabella di informazioni sui file, quindi fare clic su **Cerca**.
    4.  Nell'elenco dei file, fare clic con il pulsante destro del mouse sul file individuato nell'appropriata tabella di informazioni sui file, quindi scegliere **Proprietà**.

        **Nota** A seconda della versione del sistema operativo o dei programmi installati, è possibile che alcuni dei file elencati nella tabella di informazioni sui file non siano installati.

    5.  Nella scheda **Versione** individuare il numero di versione del file installato nel computer e confrontarlo con quello specificato nell'appropriata tabella di informazioni sui file.

        **Nota** È possibile che durante l'installazione alcuni attributi diversi dalla versione del file vengano modificati. Il confronto di altri attributi dei file con le informazioni disponibili nella tabella non è un metodo supportato per la verifica dell'installazione dell'aggiornamento. In alcuni casi, inoltre, è possibile che i file vengano rinominati durante l'installazione. Se le informazioni sul file o sulla versione non sono disponibili, utilizzare uno degli altri metodi disponibili per verificare l'installazione dell'aggiornamento.

-   **Controllo delle chiavi del Registro di sistema**

    Per verificare i file installati dall'aggiornamento per la protezione, è anche possibile esaminare la seguente chiave del Registro di sistema:

    HKEY\_LOCAL\_MACHINE\\SOFTWARE\\Microsoft\\Windows NT\\CurrentVersion\\Hotfix\\KB885249\\File 1

    **Nota** Questa chiave del Registro di sistema potrebbe non contenere un elenco completo dei file installati. Inoltre, quando un amministratore o un OEM integra o esegue lo slipstreaming dell'aggiornamento per la protezione 885249 nei file di origine dell'installazione di Windows, è possibile che questa chiave non venga creata correttamente.

</p>

### Altre informazioni

**Ringraziamenti**

Microsoft [ringrazia](http://go.microsoft.com/fwlink/?linkid=21127) i seguenti utenti per aver collaborato con noi al fine di proteggere i sistemi dei clienti:

-   [Kostya Kortchinsky](https://technet.microsoft.com/it-IT/mailto:kostya.kortchinsky@renater.fr) di CERT RENATER per aver segnalato la vulnerabilità legata alla registrazione (CAN-2004-0899) e la vulnerabilità delle richieste DHCP (CAN-2004-0900).

**Download di altri aggiornamenti per la protezione:**

Sono disponibili aggiornamenti per altri problemi di protezione nei seguenti siti:

-   Gli aggiornamenti per la protezione sono disponibili nell'[Area download Microsoft](http://www.microsoft.com/downloads/results.aspx?displaylang=it&freetext=security_patch) ed è possibile individuarli in modo semplice eseguendo una ricerca con la parola chiave "security\_patch".
-   Gli aggiornamenti per i sistemi consumer sono disponibili nel sito Web [Windows Update](http://go.microsoft.com/fwlink/?linkid=21130).

**Supporto tecnico:**

-   Per usufruire dei servizi del supporto tecnico negli Stati Uniti e in Canada, visitare il sito del [Supporto Tecnico Microsoft](http://go.microsoft.com/fwlink/?linkid=21131). Le chiamate al supporto tecnico relative agli aggiornamenti per la protezione sono gratuite.
-   I clienti internazionali possono ottenere assistenza tecnica presso le filiali Microsoft locali. Gli interventi di assistenza relativi agli aggiornamenti di protezione sono gratuiti. Per ulteriori informazioni su come contattare Microsoft per ottenere supporto, visitare il [sito Web del supporto internazionale](http://go.microsoft.com/fwlink/?linkid=21155).

**Fonti di informazioni sulla sicurezza:**

-   Nella sezione dedicata alla sicurezza del sito Web [Microsoft TechNet](http://www.microsoft.com/italy/technet/security/default.mspx) sono disponibili ulteriori informazioni sulla protezione e la sicurezza dei prodotti Microsoft.
-   [Microsoft Software Update Services](http://go.microsoft.com/fwlink/?linkid=21133)
-   [Microsoft Baseline Security Analyzer](http://go.microsoft.com/fwlink/?linkid=21134) (MBSA)
-   [Windows Update](http://go.microsoft.com/fwlink/?linkid=21130)
-   Catalogo di Windows Update: per ulteriori informazioni sul catalogo di Windows Update, vedere l'[articolo della Microsoft Knowledge Base 323166](http://support.microsoft.com/kb/323166).
-   [Office Update](http://go.microsoft.com/fwlink/?linkid=21135)

**Systems Management Server:**

Microsoft Systems Management Server (SMS) offre una soluzione aziendale altamente configurabile per la gestione degli aggiornamenti. Tramite SMS gli amministratori possono identificare i sistemi Windows che richiedono gli aggiornamenti per la protezione ed eseguire il deployment controllato di tali aggiornamenti in tutta l'azienda, riducendo al minimo le eventuali interruzioni del lavoro degli utenti finali. Per ulteriori informazioni sull'utilizzo di SMS 2003 per la distribuzione degli aggiornamenti per la protezione, visitare il [sito Web SMS 2003 Security Patch Management](http://go.microsoft.com/fwlink/?linkid=22939). Gli utenti di SMS 2.0 possono inoltre utilizzare [Software Updates Service Feature Pack](http://go.microsoft.com/fwlink/?linkid=33340) per semplificare il deployment degli aggiornamenti per la protezione. Per ulteriori informazioni su SMS, visitare il [sito Web SMS](http://www.microsoft.com/italy/smserver/default.mspx).

**Nota** SMS utilizza Microsoft Baseline Security Analyzer e lo strumento di rilevamento di Microsoft Office per offrire il più ampio supporto possibile per il rilevamento e la distribuzione degli aggiornamenti inclusi nei bollettini sulla sicurezza. Alcuni aggiornamenti non possono essere tuttavia rilevati tramite questi strumenti. In questi casi, per applicare gli aggiornamenti a computer specifici è possibile utilizzare le funzionalità di inventario di SMS. Per ulteriori informazioni sulla procedura da utilizzare, visitare il seguente [sito Web](http://go.microsoft.com/fwlink/?linkid=33341). Per alcuni aggiornamenti per la protezione può essere necessario disporre di diritti amministrativi ed eseguire il riavvio del sistema. Per installare tali aggiornamenti è possibile utilizzare lo strumento Elevated Rights Deployment Tool, disponibile in [SMS 2003 Administration Feature Pack](http://go.microsoft.com/fwlink/?linkid=33387) e in [SMS 2.0 Administration Feature Pack](http://go.microsoft.com/fwlink/?linkid=21161).

**Dichiarazione di non responsabilità:**

Le informazioni disponibili nella Microsoft Knowledge Base sono fornite "come sono" senza garanzie di alcun tipo. Conseguentemente, Microsoft non rilascia alcuna garanzia, esplicita o implicita, inclusa la garanzia di commerciabilità e di idoneità per uno scopo specifico. Microsoft Corporation o i suoi fornitori non saranno, in alcun caso, responsabili per danni di qualsiasi tipo, inclusi i danni diretti, indiretti, incidentali, consequenziali, la perdita di profitti e i danni speciali, anche qualora Microsoft Corporation o i suoi fornitori siano stati informati della possibilità del verificarsi di tali danni. Alcuni stati non consentono l'esclusione o la limitazione di responsabilità per danni diretti o indiretti e, dunque, la sopracitata limitazione potrebbe non essere applicabile.

**Versioni:**

-   V1.0 (14 dicembre 2004): pubblicazione del bollettino

*Built at 2014-04-18T01:50:00Z-07:00*
