---
TOCTitle: 'MS13-003'
Title: 'Bollettino Microsoft sulla sicurezza MS13-003 - Importante'
ms:assetid: 'ms13-003'
ms:contentKeyID: 61240727
ms:mtpsurl: 'https://technet.microsoft.com/it-IT/library/ms13-003(v=Security.10)'
---

Security Bulletin

Bollettino Microsoft sulla sicurezza MS13-003 - Importante
==========================================================

Alcune vulnerabilità in System Center Operations Manager possono consentire l'acquisizione di privilegi più elevati (2748552)
-----------------------------------------------------------------------------------------------------------------------------

Data di pubblicazione: martedì 8 gennaio 2013 | Aggiornamento: martedì 12 marzo 2013

**Versione:** 2.0

### Informazioni generali

#### Riepilogo

Questo aggiornamento per la protezione risolve due vulnerabilità segnalate privatamente in Microsoft System Center Operations Manager. Le vulnerabilità possono consentire l'acquisizione di privilegi più elevati se un utente visita un sito Web interessato attraverso un URL appositamente predisposto. Non è in alcun modo possibile obbligare gli utenti a visitare un sito Web di questo tipo. L'utente malintenzionato deve invece convincere le vittime a visitare il sito Web, in genere inducendole a fare clic su un collegamento in un messaggio di posta elettronica o di Instant Messenger che le indirizzi al sito.

La vulnerabilità descritta in questo bollettino è considerata di livello importante per tutte le edizioni supportate di Microsoft System Center Operations Manager 2007. Per ulteriori informazioni, vedere la sottosezione **Software interessato e Software non interessato** all'interno della presente sezione.

L'aggiornamento per la protezione risolve le vulnerabilità modificando il modo in cui Microsoft System Center Operations Manager accetta l'input. Per ulteriori informazioni sulle vulnerabilità, cercare la voce specifica nella sottosezione Domande frequenti della sezione **Informazioni sulle vulnerabilità**.

**Raccomandazione.** Microsoft consiglia di installare l'aggiornamento quanto prima.

**Problemi noti.** Nessuno

#### Software interessato e Software non interessato

Il seguente software è stato sottoposto a test per determinare quali versioni o edizioni siano interessate. Le altre versioni o edizioni non sono interessate dalla vulnerabilità o sono al termine del ciclo di vita del supporto. Per informazioni sulla disponibilità del supporto per la versione o l'edizione del software in uso, visitare il [sito Web Ciclo di vita del supporto Microsoft](http://support.microsoft.com/common/international.aspx?rdpath=gp;%5Bln%5D;lifecycle).

**Software interessato**

 
<table style="border:1px solid black;">
<thead>
<tr class="header">
<th>Software</th>
<th>Livello massimo di impatto sulla protezione</th>
<th>Livello di gravità aggregato</th>
<th>Aggiornamenti sostituiti</th>
</tr>
</thead>
<tbody>
<tr class="odd">
<td style="border:1px solid black;"><a href="http://www.microsoft.com/downloads/details.aspx?familyid=f848d74d-fdae-4a19-a0f5-12d2d4389db9">Microsoft System Center Operations Manager 2007 Service Pack 1</a>[1]<br />
(KB2809182)</td>
<td style="border:1px solid black;">Acquisizione di privilegi più elevati</td>
<td style="border:1px solid black;">Importante</td>
<td style="border:1px solid black;">Nessuno</td>
</tr>
<tr class="even">
<td style="border:1px solid black;"><a href="http://www.microsoft.com/downloads/details.aspx?familyid=4e1ab3bd-af0c-41f8-8ebc-1cdc68a3ee37">Microsoft System Center Operations Manager 2007 R2</a>[1][2]<br />
(KB2783850)</td>
<td style="border:1px solid black;">Acquisizione di privilegi più elevati</td>
<td style="border:1px solid black;">Importante</td>
<td style="border:1px solid black;">Nessuno</td>
</tr>
</tbody>
</table>
  
<sup>[1]</sup>Questo aggiornamento è disponibile soltanto nell'Area download Microsoft.
  
<sup>[2]</sup>Questo aggiornamento è cumulativo e sostituisce aggiornamenti cumulativi precedenti per il software specificato.
  
**Software non interessato**
  
| Software                                        |  
|-------------------------------------------------|  
| Microsoft System Center 2012 Operations Manager |
  
Domande frequenti sull'aggiornamento per la protezione  
------------------------------------------------------
  
<span></span>
**Perché questo bollettino è stato rilasciato di nuovo il 12 marzo 2013?** **  
**Microsoft ha rilasciato nuovamente questo bollettino per comunicare la disponibilità di un aggiornamento per Microsoft System Center Operations Manager 2007 Service Pack 1. Ai clienti che utilizzano questa piattaforma si consiglia di scaricare l'aggiornamento e di installarlo nei sistemi in uso. L'aggiornamento è disponibile solo dall'[Area download Microsoft](http://www.microsoft.com/downloads/results.aspx?displaylang=it&freetext=security%20update). Il nuovo rilascio interessa solo questo pacchetto di aggiornamento.
  
**Dove si trova la sezione Informazioni sui file?**  
Fare riferimento alle tabelle contenute nella sezione **Distribuzione dell'aggiornamento per la protezione** per individuare la sezione Informazioni sui file.
  
**Dove** **si trovano gli hash degli aggiornamenti per la** **protezione?**  
Gli hash SHA1 e SHA2 degli aggiornamenti per la protezione possono essere utilizzati per verificare l'autenticità dei pacchetti di aggiornamento per la protezione scaricati. Per le informazioni sugli hash pertinenti a questo aggiornamento, vedere [l'articolo della Microsoft Knowledge Base 2748552](http://support.microsoft.com/kb/2748552).
  
**Perché questo aggiornamento affronta diverse vulnerabilità di protezione segnalate?**  
L'aggiornamento supporta diverse vulnerabilità perché le modifiche necessarie per risolvere tali problemi si trovano in file correlati.
  
**L'aggiornamento include modifiche di funzionalità relative alla sicurezza?**  
Sì. Oltre alle modifiche elencate nella sezione Informazioni sulle vulnerabilità del presente bollettino, questo aggiornamento include un aggiornamento di difesa in profondità che consente di ottimizzare la convalida dell'interfaccia Web in System Center Operations Manager 2007.
  
**Che cos'è il sistema di difesa in profondità?**  
Nella protezione delle informazioni, per sistema di difesa si intende un approccio secondo il quale vengono definiti più livelli di difesa per evitare che utenti malintenzionati violino la sicurezza di una rete o di un sistema.
  
**Se si utilizza una versione precedente del software discusso nel presente bollettino, come bisogna comportarsi?**  
I prodotti software elencati in questo bollettino sono stati sottoposti a test per determinare quali versioni siano interessate dalla vulnerabilità. Le altre versioni sono al termine del ciclo di vita del supporto. Per ulteriori informazioni sul ciclo di vita dei prodotti, visitare il sito Web [Ciclo di vita del supporto Microsoft](http://support.microsoft.com/common/international.aspx?rdpath=gp;%5Bln%5D;lifecycle).
  
Per evitare di esporre i propri sistemi a potenziali vulnerabilità, si raccomanda ai clienti che utilizzano versioni precedenti del software di eseguire quanto prima la migrazione a versioni supportate. Per informazioni sulla disponibilità del supporto per la versione del software in uso, vedere [Selezionare un prodotto per informazioni sul ciclo di vita](http://support.microsoft.com/gp/lifeselect). Per ulteriori informazioni sui service pack relativi a queste versioni del software, vedere [Criteri relativi al ciclo di vita del supporto per i service pack](http://support.microsoft.com/gp/lifesupsps).
  
I clienti che hanno ancora la necessità di servizi di supporto per versioni precedenti del software sono invitati a contattare il loro rappresentante del team Microsoft, il responsabile tecnico dei rapporti con i clienti oppure il rappresentante del partner Microsoft appropriato per informazioni sui servizi di supporto personalizzati. I clienti che non dispongono di un contratto Alliance, Premier o Authorized possono contattare le filiali Microsoft locali. Per informazioni sui contatti, visitare il sito Web [Microsoft Worldwide Information](http://www.microsoft.com/worldwide/), selezionare il Paese desiderato dall'elenco Informazioni sui contatti e fare clic su **Go** per visualizzare un elenco di numeri telefonici. Quando si effettua la chiamata, richiedere di parlare con il responsabile locale delle vendite per i servizi di supporto Premier. Per ulteriori informazioni, vedere le [Domande frequenti sui criteri di ciclo di vita del supporto Microsoft](http://support.microsoft.com/gp/lifepolicy).
  
### **Informazioni sulle vulnerabilità**
  
Livelli di gravità e identificatori della vulnerabilità  
-------------------------------------------------------
  
<span></span>
I seguenti livelli di gravità presuppongono il livello massimo di impatto potenziale della vulnerabilità. Per informazioni relative al rischio, entro 30 giorni dalla pubblicazione del presente bollettino sulla sicurezza, di sfruttamento della vulnerabilità in relazione al livello di gravità e all'impatto sulla protezione, vedere l'Exploitability Index nel [riepilogo dei bollettini di gennaio](http://technet.microsoft.com/security/bulletin/ms13-jan). Per ulteriori informazioni, vedere [Microsoft Exploitability Index](http://technet.microsoft.com/it-it/security/cc998259.aspx).

 
<table style="border:1px solid black;">
<caption>Livelli di gravità delle vulnerabilità e livello massimo di impatto sulla protezione per il software interessato</caption>
<thead>
<tr class="header">
<th>Software interessato</th>
<th>Vulnerabilità legata al filtro XSS nella console Web System Center Operations Manager - CVE-2013-0009</th>
<th>Vulnerabilità legata al filtro XSS nella console Web System Center Operations Manager - CVE-2013-0010</th>
<th>Livello di gravità aggregato</th>
</tr>
</thead>
<tbody>
<tr class="odd">
<td style="border:1px solid black;">Microsoft System Center Operations Manager 2007 Service Pack 1</td>
<td style="border:1px solid black;"><strong>Importante</strong><br />
Acquisizione di privilegi più elevati</td>
<td style="border:1px solid black;"><strong>Importante</strong><br />
Acquisizione di privilegi più elevati</td>
<td style="border:1px solid black;"><strong>Importante</strong></td>
</tr>
<tr class="even">
<td style="border:1px solid black;">Microsoft System Center Operations Manager 2007 R2</td>
<td style="border:1px solid black;"><strong>Importante</strong><br />
Acquisizione di privilegi più elevati</td>
<td style="border:1px solid black;"><strong>Importante</strong><br />
Acquisizione di privilegi più elevati</td>
<td style="border:1px solid black;"><strong>Importante</strong></td>
</tr>
</tbody>
</table>
  
Vulnerabilità legata al filtro XSS nella console Web System Center Operations Manager - CVE-2013-0009  
-----------------------------------------------------------------------------------------------------
  
<span></span>
È stata riscontrata una vulnerabilità di cross-site scripting (XSS) in System Center Operations Manager che può consentire l'esecuzione di codice di script appositamente predisposto identificato erroneamente come il server. Questa è una vulnerabilità di cross-site scripting non duratura che potrebbe consentire a un utente malintenzionato di rilasciare dei comandi al server di System Center Operations Manager nel contesto della vittima.
  
Per visualizzare questa vulnerabilità come voce standard nell'elenco CVE, vedere il codice [CVE-2013-0009](http://www.cve.mitre.org/cgi-bin/cvename.cgi?name=cve-2013-0009).
  
#### Fattori attenuanti della vulnerabilità legata al filtro XSS nella console Web System Center Operations Manager - CVE-2013-0009
  
Per fattore attenuante si intende un'impostazione, una configurazione comune o una procedura consigliata generica esistente in uno stato predefinito in grado di ridurre la gravità nello sfruttamento di una vulnerabilità. I seguenti fattori attenuanti possono essere utili per l'utente:
  
-   In uno scenario di attacco dal Web, l'utente malintenzionato potrebbe pubblicare un sito Web contenente una pagina utilizzata per sfruttare tale vulnerabilità. Inoltre, i siti Web manomessi e quelli che accettano o ospitano contenuti o annunci pubblicitari forniti dagli utenti potrebbero presentare contenuti appositamente predisposti per sfruttare questa vulnerabilità. In tutti questi casi, comunque, non è in alcun modo possibile obbligare gli utenti a visitare questi siti Web. L'utente malintenzionato deve invece convincere le vittime a visitare il sito Web, in genere inducendole a fare clic su un collegamento in un messaggio di posta elettronica o di Instant Messenger che le indirizzi al sito.
  
#### Soluzioni alternative per la vulnerabilità legata al filtro XSS nella console Web System Center Operations Manager - CVE-2013-0009
  
-   **Attivare il filtro XSS di Internet Explorer 8,** **Internet Explorer 9** **e Internet Explorer 10** **nell'area di protezione Intranet locale**
  
    La modifica delle impostazioni in modo che il filtro XSS venga attivato nell'area di protezione Intranet locale assicura la protezione del computer da questa vulnerabilità. (Il filtro XSS è attivato per impostazione predefinita nell'area di protezione Internet). A tale scopo, utilizzare la seguente procedura:
  
    1.  In Internet Explorer 8, Internet Explorer 9 o Internet Explorer 10 fare clic su **Opzioni Internet** sul menu **Strumenti**.  
    2.  Selezionare la scheda **Protezione**.  
    3.  Selezionare **Intranet locale**, quindi fare clic sul pulsante **Livello personalizzato**.  
    4.  Nella sezione **Esecuzione script** dell'elenco **Impostazioni**, selezionare **Abilita filtro XSS**, fare clic su **Attiva**, quindi su **OK**.  
    5.  Fare due volte clic su **OK** per tornare a Internet Explorer.
  
    **Impatto della soluzione alternativa**. I siti interni non contrassegnati in precedenza come rischi XSS possono essere contrassegnati.
  
    **Per annullare il risultato della soluzione alternativa**.
  
    Per annullare questa soluzione alternativa, eseguire i passaggi seguenti.
  
    1.  In Internet Explorer 8, Internet Explorer 9 o Internet Explorer 10 fare clic su **Opzioni Internet** sul menu **Strumenti**.  
    2.  Selezionare la scheda **Protezione**.  
    3.  Selezionare **Intranet locale**, quindi fare clic sul pulsante **Livello personalizzato**.  
    4.  Nella sezione **Esecuzione script** dell'elenco **Impostazioni**, selezionare **Abilita filtro XSS**, fare clic su **Disattiva**, quindi su **OK**.  
    5.  Fare due volte clic su **OK** per tornare a Internet Explorer.
  
#### Domande frequenti sulla vulnerabilità legata al filtro XSS nella console Web System Center Operations Manager - CVE-2013-0009
  
**Qual è la portata o l'impatto di questa vulnerabilità?**  
Si tratta di una vulnerabilità di cross-site scripting che può comportare l'acquisizione di privilegi più elevati.
  
**Quali sono le cause di questa vulnerabilità?**  
Questa vulnerabilità si verifica quando System Center Operations Manager convalida erroneamente l'input.
  
**Che cos'è** **il cross-site scripting?**  
Il cross-site scripting (XSS) è una vulnerabilità a livello di sicurezza che può essere sfruttata da un utente malintenzionato per introdurre un codice di script nella sessione di esplorazione di un sito Web aperta da un utente. La vulnerabilità può interessare i server Web in grado di generare dinamicamente pagine HTML. Se i server incorporano gli input del browser nelle pagine dinamiche che restituiscono al browser, tali server possono venire manipolati per includere nelle pagine dinamiche contenuti che consentono l'esecuzione di uno script appositamente predisposto. I browser Web potrebbero favorire il problema considerando determinati siti "attendibili" e utilizzando cookie per il mantenimento di uno stato persistente dei siti Web visitati. Un attacco XSS permette di inserire un nuovo script appositamente predisposto che può essere eseguito al livello del browser nel contesto associato a un server attendibile.
  
**A quali attacchi viene esposto il sistema a causa di questa vulnerabilità?**  
Sfruttando questa vulnerabilità, un utente malintenzionato potrebbe inserire uno script sul lato client nel browser dell'utente. Lo script potrebbe consentire l'accesso ai contenuti e alle informazioni personali, nonché lo svolgimento di qualsiasi azione consentita all'utente nel sito Web interessato.
  
**In che modo un utente malintenzionato può sfruttare questa** **vulnerabilità?**  
Sfruttando questa vulnerabilità un utente malintenzionato potrebbe fare in modo che un utente visiti il sito Web interessato utilizzando un URL appositamente predisposto. A tale scopo può servirsi di qualunque supporto contenga un collegamento a un URL Web controllato dall'utente malintenzionato, ad esempio un link in un messaggio di posta elettronica, in un sito Web o che reindirizzi a un sito Web. Inoltre, i siti Web manomessi e quelli che accettano o ospitano contenuti o annunci pubblicitari forniti dagli utenti potrebbero presentare contenuti appositamente predisposti per sfruttare questa vulnerabilità. In tutti questi casi, comunque, non è in alcun modo possibile obbligare gli utenti a visitare questi siti Web. L'utente malintenzionato deve invece convincere gli utenti a visitare il sito Web, in genere inducendoli a fare clic su un collegamento contenuto in un messaggio di posta elettronica o di messaggistica immediata che li indirizzi al sito Web interessato tramite un URL appositamente predisposto.
  
**Quali sono i sistemi principalmente interessati da questa vulnerabilità?**  
I server System Center Operations Manager con utenti autorizzati ad accedere alle console Web System Center Operations Manager sono maggiormente a rischio.
  
**Quali sono gli scopi dell'aggiornamento?**  
L'aggiornamento risolve la vulnerabilità modificando il modo in cui System Center Operations Manager accetta l'input.
  
**Al momento del rilascio di questo bollettino, le informazioni sulla vulnerabilità erano disponibili pubblicamente?**  
No. Microsoft ha ricevuto informazioni sulla vulnerabilità grazie a un'indagine coordinata.
  
**Al momento del rilascio di questo bollettino, erano già stati segnalati a Microsoft attacchi basati sullo sfruttamento di questa vulnerabilità?**  
No. Al momento della pubblicazione del presente bollettino, Microsoft non aveva ricevuto alcuna segnalazione in merito allo sfruttamento di questa vulnerabilità a scopo di attacco.
  
Vulnerabilità legata al filtro XSS nella console Web System Center Operations Manager - CVE-2013-0010  
-----------------------------------------------------------------------------------------------------
  
<span></span>
È stata riscontrata una vulnerabilità di cross-site scripting (XSS) in System Center Operations Manager che può consentire l'esecuzione di codice di script appositamente predisposto identificato erroneamente come il server. Questa è una vulnerabilità di cross-site scripting non duratura che potrebbe consentire a un utente malintenzionato di rilasciare dei comandi al server di System Center Operations Manager nel contesto della vittima.
  
Per visualizzare questa vulnerabilità come voce standard nell'elenco CVE, vedere il codice [CVE-2013-0010](http://www.cve.mitre.org/cgi-bin/cvename.cgi?name=cve-2013-0010).
  
#### Fattori attenuanti della vulnerabilità legata al filtro XSS nella console Web System Center Operations Manager - CVE-2013-0010
  
Per fattore attenuante si intende un'impostazione, una configurazione comune o una procedura consigliata generica esistente in uno stato predefinito in grado di ridurre la gravità nello sfruttamento di una vulnerabilità. I seguenti fattori attenuanti possono essere utili per l'utente:
  
-   In uno scenario di attacco dal Web, l'utente malintenzionato potrebbe pubblicare un sito Web contenente una pagina utilizzata per sfruttare tale vulnerabilità. Inoltre, i siti Web manomessi e quelli che accettano o ospitano contenuti o annunci pubblicitari forniti dagli utenti potrebbero presentare contenuti appositamente predisposti per sfruttare questa vulnerabilità. In tutti questi casi, comunque, non è in alcun modo possibile obbligare gli utenti a visitare questi siti Web. L'utente malintenzionato deve invece convincere le vittime a visitare il sito Web, in genere inducendole a fare clic su un collegamento in un messaggio di posta elettronica o di Instant Messenger che le indirizzi al sito.
  
#### Soluzioni alternative per la vulnerabilità legata al filtro XSS nella console Web System Center Operations Manager - CVE-2013-0010
  
-   **Attivare il filtro XSS di Internet Explorer 8,** **Internet Explorer 9** **e Internet Explorer 10** **nell'area di protezione Intranet locale**
  
    La modifica delle impostazioni in modo che il filtro XSS venga attivato nell'area di protezione Intranet locale assicura la protezione del computer da questa vulnerabilità. (Il filtro XSS è attivato per impostazione predefinita nell'area di protezione Internet). A tale scopo, utilizzare la seguente procedura:
  
    1.  In Internet Explorer 8, Internet Explorer 9 o Internet Explorer 10 fare clic su **Opzioni Internet** sul menu **Strumenti**.  
    2.  Selezionare la scheda **Protezione**.  
    3.  Selezionare **Intranet locale**, quindi fare clic sul pulsante **Livello personalizzato**.  
    4.  Nella sezione **Esecuzione script** dell'elenco **Impostazioni**, selezionare **Abilita filtro XSS**, fare clic su **Attiva**, quindi su **OK**.  
    5.  Fare due volte clic su **OK** per tornare a Internet Explorer.
  
    **Impatto della soluzione alternativa**. I siti interni non contrassegnati in precedenza come rischi XSS possono essere contrassegnati.
  
    **Per annullare il risultato della soluzione alternativa**.
  
    Per annullare questa soluzione alternativa, eseguire i passaggi seguenti.
  
    1.  In Internet Explorer 8, Internet Explorer 9 o Internet Explorer 10 fare clic su **Opzioni Internet** sul menu **Strumenti**.  
    2.  Selezionare la scheda **Protezione**.  
    3.  Selezionare **Intranet locale**, quindi fare clic sul pulsante **Livello personalizzato**.  
    4.  Nella sezione **Esecuzione script** dell'elenco **Impostazioni**, selezionare **Abilita filtro XSS**, fare clic su **Disattiva**, quindi su **OK**.  
    5.  Fare due volte clic su **OK** per tornare a Internet Explorer.
  
#### Domande frequenti sulla vulnerabilità legata al filtro XSS nella console Web System Center Operations Manager - CVE-2013-0010
  
**Qual è la portata o l'impatto di questa vulnerabilità?**  
Si tratta di una vulnerabilità di cross-site scripting che può comportare l'acquisizione di privilegi più elevati.
  
**Quali sono le cause di questa vulnerabilità?**  
Questa vulnerabilità si verifica quando System Center Operations Manager convalida erroneamente l'input.
  
**Che cos'è** **il cross-site scripting?**  
Il cross-site scripting (XSS) è una vulnerabilità a livello di sicurezza che può essere sfruttata da un utente malintenzionato per introdurre un codice di script nella sessione di esplorazione di un sito Web aperta da un utente. La vulnerabilità può interessare i server Web in grado di generare dinamicamente pagine HTML. Se i server incorporano gli input del browser nelle pagine dinamiche che restituiscono al browser, tali server possono venire manipolati per includere nelle pagine dinamiche contenuti che consentono l'esecuzione di uno script appositamente predisposto. I browser Web potrebbero favorire il problema considerando determinati siti "attendibili" e utilizzando cookie per il mantenimento di uno stato persistente dei siti Web visitati. Un attacco XSS permette di inserire un nuovo script appositamente predisposto che può essere eseguito al livello del browser nel contesto associato a un server attendibile.
  
**A quali attacchi viene esposto il sistema a causa di questa vulnerabilità?**  
Sfruttando questa vulnerabilità, un utente malintenzionato potrebbe inserire uno script sul lato client nel browser dell'utente. Lo script potrebbe consentire l'accesso ai contenuti e alle informazioni personali, nonché lo svolgimento di qualsiasi azione consentita all'utente nel sito Web interessato.
  
**In che modo un utente malintenzionato può sfruttare questa** **vulnerabilità?**  
Sfruttando questa vulnerabilità un utente malintenzionato potrebbe fare in modo che un utente visiti il sito Web interessato utilizzando un URL appositamente predisposto. A tale scopo può servirsi di qualunque supporto contenga un collegamento a un URL Web controllato dall'utente malintenzionato, ad esempio un link in un messaggio di posta elettronica, in un sito Web o che reindirizzi a un sito Web. Inoltre, i siti Web manomessi e quelli che accettano o ospitano contenuti o annunci pubblicitari forniti dagli utenti potrebbero presentare contenuti appositamente predisposti per sfruttare questa vulnerabilità. In tutti questi casi, comunque, non è in alcun modo possibile obbligare gli utenti a visitare questi siti Web. L'utente malintenzionato deve invece convincere gli utenti a visitare il sito Web, in genere inducendoli a fare clic su un collegamento contenuto in un messaggio di posta elettronica o di messaggistica immediata che li indirizzi al sito Web interessato tramite un URL appositamente predisposto.
  
**Quali sono i sistemi principalmente interessati da questa vulnerabilità?**  
I server System Center Operations Manager con utenti autorizzati ad accedere alle console Web System Center Operations Manager sono maggiormente a rischio.
  
**Quali sono gli scopi dell'aggiornamento?**  
L'aggiornamento risolve la vulnerabilità modificando il modo in cui System Center Operations Manager accetta l'input.
  
**Al momento del rilascio di questo bollettino, le informazioni sulla vulnerabilità erano disponibili pubblicamente?**  
No. Microsoft ha ricevuto informazioni sulla vulnerabilità grazie a un'indagine coordinata.
  
**Al momento del rilascio di questo bollettino, erano già stati segnalati a Microsoft attacchi basati sullo sfruttamento di questa vulnerabilità?**  
No. Al momento della pubblicazione del presente bollettino, Microsoft non aveva ricevuto alcuna segnalazione in merito allo sfruttamento di questa vulnerabilità a scopo di attacco.
  
### Informazioni sull'aggiornamento
  
Strumenti e informazioni sul rilevamento e sulla distribuzione  
--------------------------------------------------------------
  
<span></span>
**Security Central**
  
Gestione del software e degli aggiornamenti per la protezione necessari per la distribuzione su server, desktop e sistemi portatili dell'organizzazione. Per ulteriori informazioni, vedere il sito Web [TechNet Update Management Center](http://technet.microsoft.com/it-it/updatemanagement/default.aspx). Nel [sito Web Sicurezza di Microsoft TechNet](http://technet.microsoft.com/it-it/security/default.aspx) sono disponibili ulteriori informazioni sulla protezione e la sicurezza dei prodotti Microsoft.
  
Gli aggiornamenti per la protezione sono disponibili nell'[Area download Microsoft](http://www.microsoft.com/downloads/results.aspx?displaylang=it&freetext=security%20update). ed è possibile individuarli in modo semplice eseguendo una ricerca con la parola chiave "aggiornamento per la protezione".
  
Distribuzione dell'aggiornamento per la protezione  
--------------------------------------------------
  
<span></span>
**Software interessato**
  
Per informazioni sull'aggiornamento per la protezione specifico per il software interessato, fare clic sul collegamento corrispondente:
  
#### Microsoft System Center Operations Manager 2007 (tutte le edizioni)
  
**Tabella di riferimento**
  
La seguente tabella contiene le informazioni relative all'aggiornamento per la protezione per questo software. Per ulteriori informazioni, consultare la sottosezione **Informazioni per la distribuzione** di questa sezione.

 
<table style="border:1px solid black;">
<tbody>
<tr class="odd">
<td style="border:1px solid black;"><strong>Disponibilità nei Service Pack futuri</strong></td>
<td style="border:1px solid black;">L'aggiornamento per il problema illustrato verrà incluso in un service pack o rollup di aggiornamento futuro</td>
</tr>
<tr class="even">
<td style="border:1px solid black;"><strong>Distribuzione</strong></td>
<td style="border:1px solid black;"></td>
</tr>
<tr class="odd">
<td style="border:1px solid black;">Installazione senza intervento dell'utente</td>
<td style="border:1px solid black;">Per Microsoft System Center Operations Manager 2007 Service Pack 1 per sistemi a 32 bit:<br />
SCOM-KB2809182-i386.msi /quiet</td>
</tr>
<tr class="even">
<td style="border:1px solid black;"></td>
<td style="border:1px solid black;">Per Microsoft System Center Operations Manager 2007 Service Pack 1 per sistemi x64:<br />
SCOM-KB2809182-AMD64.msi /quiet</td>
</tr>
<tr class="odd">
<td style="border:1px solid black;"></td>
<td style="border:1px solid black;">Per Microsoft System Center Operations Manager 2007 R2:<br />
SystemCenterOperationsManager2007-R2CU7-KB2783850-X86-X64-IA64-ENU.msi /quiet</td>
</tr>
<tr class="even">
<td style="border:1px solid black;">Installazione senza riavvio</td>
<td style="border:1px solid black;">Per Microsoft System Center Operations Manager 2007 Service Pack 1 per sistemi a 32 bit:<br />
SCOM-KB2809182-i386.msi /norestart</td>
</tr>
<tr class="odd">
<td style="border:1px solid black;"></td>
<td style="border:1px solid black;">Per Microsoft System Center Operations Manager 2007 Service Pack 1 per sistemi x64:<br />
SCOM-KB2809182-AMD64.msi /norestart</td>
</tr>
<tr class="even">
<td style="border:1px solid black;"></td>
<td style="border:1px solid black;">Per Microsoft System Center Operations Manager 2007 R2:<br />
SystemCenterOperationsManager2007-R2CU7-KB2783850-X86-X64-IA64-ENU.msi /norestart</td>
</tr>
<tr class="odd">
<td style="border:1px solid black;">Aggiornamento del file di registro</td>
<td style="border:1px solid black;">Per Microsoft System Center Operations Manager 2007 Service Pack 1:<br />
KB2809182.log</td>
</tr>
<tr class="even">
<td style="border:1px solid black;"></td>
<td style="border:1px solid black;">Per Microsoft System Center Operations Manager 2007 R2:<br />
KB2783850.log</td>
</tr>
<tr class="odd">
<td style="border:1px solid black;">Ulteriori informazioni</td>
<td style="border:1px solid black;">Vedere la sottosezione <strong>Strumenti e informazioni sul rilevamento e sulla distribuzione</strong></td>
</tr>
<tr class="even">
<td style="border:1px solid black;"><strong>Necessità di riavvio</strong></td>
<td style="border:1px solid black;"></td>
</tr>
<tr class="odd">
<td style="border:1px solid black;">Riavvio richiesto?</td>
<td style="border:1px solid black;">Per questo aggiornamento non è necessario riavviare il sistema.</td>
</tr>
<tr class="even">
<td style="border:1px solid black;">Funzionalità di patch a caldo</td>
<td style="border:1px solid black;">Non applicabile</td>
</tr>
<tr class="odd">
<td style="border:1px solid black;"><strong>Informazioni per la rimozione</strong></td>
<td style="border:1px solid black;">L'aggiornamento non può essere rimosso.</td>
</tr>
<tr class="even">
<td style="border:1px solid black;"><strong>Informazioni sui file</strong></td>
<td style="border:1px solid black;">Vedere gli <a href="http://support.microsoft.com/kb/2809182">articoli della Microsoft Knowledge Base 2809182</a> e <a href="http://support.microsoft.com/kb/2783850">2783850</a></td>
</tr>
<tr class="odd">
<td style="border:1px solid black;"><strong>Controllo della chiave del Registro di sistema</strong></td>
<td style="border:1px solid black;">Per Microsoft System Center Operations Manager 2007 Service Pack 1:<br />
HKEY_LOCAL_MACHINE\SOFTWARE\Classes\Installer\Products\CF1057FD4B23C814A8C7D7941BE08036\<br />
ProductName=&quot;Aggiornamento per la protezione per System Center Operations Manager 2007 SP1 (KB2809182)&quot;</td>
</tr>
<tr class="even">
<td style="border:1px solid black;"></td>
<td style="border:1px solid black;">Per Microsoft System Center Operations Manager 2007 R2:<br />
Non applicabile</td>
</tr>
</tbody>
</table>
 

#### Informazioni per la distribuzione

**Installazione dell'aggiornamento**

Quando si installa questo aggiornamento per la protezione, il programma di installazione verifica se uno o più file da aggiornare nel sistema sono stati aggiornati in precedenza mediante una correzione rapida Microsoft.

Se uno di questi file è stato aggiornato mediante l'installazione di una correzione rapida precedente, il programma di installazione copia nel sistema i file della cartella RTMQFE, SP1QFE o SP2QFE. In alternativa, copia i file RTMGDR, SP1GDR o SP2GDR. Gli aggiornamenti per la protezione potrebbero non contenere tutte le variazioni di questi file. Per ulteriori informazioni in merito, vedere l'[articolo della Microsoft Knowledge Base 824994](http://support.microsoft.com/kb/824994).

Per ulteriori informazioni sul programma di installazione, vedere l'[articolo della Microsoft Knowledge Base 832475](http://support.microsoft.com/kb/832475).

Per ulteriori informazioni sulla terminologia utilizzata nel presente bollettino, ad esempio su ciò che si intende per *correzione rapida*, vedere l'[articolo della Microsoft Knowledge Base 824684](http://support.microsoft.com/kb/824684/it).

Questo aggiornamento per la protezione supporta le seguenti opzioni del programma di installazione.

<table class="dataTable">
<caption>
Opzioni del programma di installazione supportate dall'aggiornamento per la protezione
</caption>
<tr class="thead">
<th>
Opzione
</th>
<th>
Descrizione
</th>
</tr>
<tr>
<td style="border:1px solid black;">
**/help**
</td>
<td style="border:1px solid black;">
Visualizza le opzioni della riga di comando.
</td>
</tr>
<tr>
<th colspan="2">
**Modalità di installazione**
</th>
</tr>
<tr class="alternateRow">
<td style="border:1px solid black;">
**/passive**
</td>
<td style="border:1px solid black;">
Modalità di installazione automatica. Non è necessaria l'interazione dell'utente, ma viene visualizzato lo stato dell'installazione. Se al termine dell'installazione è necessario riavviare il sistema, verrà visualizzata una finestra di dialogo in cui si segnala che dopo 30 secondi il computer verrà riavviato.
</td>
</tr>
<tr>
<td style="border:1px solid black;">
**/quiet**
</td>
<td style="border:1px solid black;">
Modalità senza intervento dell'utente. È analoga alla modalità automatica, ma non vengono visualizzati i messaggi di stato o di errore.
</td>
</tr>
<tr>
<th colspan="2">
**Opzioni di riavvio**
</th>
</tr>
<tr class="alternateRow">
<td style="border:1px solid black;">
**/norestart**
</td>
<td style="border:1px solid black;">
Non esegue il riavvio del sistema al termine dell'installazione.
</td>
</tr>
<tr>
<td style="border:1px solid black;">
**/forcerestart**
</td>
<td style="border:1px solid black;">
Esegue il riavvio del computer dopo l'installazione e impone la chiusura delle altre applicazioni all'arresto del sistema senza salvare i file aperti.
</td>
</tr>
<tr class="alternateRow">
<td style="border:1px solid black;">
**/warnrestart\[:x\]**
</td>
<td style="border:1px solid black;">
Viene visualizzata una finestra di dialogo contenente un timer che avvisa l'utente che il computer verrà riavviato dopo *x* secondi. L'impostazione predefinita è 30 secondi. Da utilizzare insieme all'opzione **/quiet** o **/passive**.
</td>
</tr>
<tr>
<td style="border:1px solid black;">
**/promptrestart**
</td>
<td style="border:1px solid black;">
Visualizza una finestra di dialogo in cui si richiede all'utente locale di consentire il riavvio del sistema.
</td>
</tr>
<tr>
<th colspan="2">
**Opzioni speciali**
</th>
</tr>
<tr class="alternateRow">
<td style="border:1px solid black;">
**/overwriteoem**
</td>
<td style="border:1px solid black;">
Sovrascrive i file OEM senza chiedere conferma.
</td>
</tr>
<tr>
<td style="border:1px solid black;">
**/nobackup**
</td>
<td style="border:1px solid black;">
Non esegue il backup dei file necessari per la disinstallazione.
</td>
</tr>
<tr class="alternateRow">
<td style="border:1px solid black;">
**/forceappsclose**
</td>
<td style="border:1px solid black;">
Impone la chiusura delle altre applicazioni all'arresto del computer.
</td>
</tr>
<tr>
<td style="border:1px solid black;">
**/log:path**
</td>
<td style="border:1px solid black;">
Consente di salvare i file di registro dell'installazione in un percorso diverso.
</td>
</tr>
<tr class="alternateRow">
<td style="border:1px solid black;">
**/integrate:path**
</td>
<td style="border:1px solid black;">
Integra l'aggiornamento nei file di origine di Windows. Questi file sono contenuti nel percorso specificato nell'opzione di installazione.
</td>
</tr>
<tr>
<td style="border:1px solid black;">
**/extract\[:path\]**
</td>
<td style="border:1px solid black;">
Estrae i file senza avviare il programma di installazione.
</td>
</tr>
<tr class="alternateRow">
<td style="border:1px solid black;">
**/ER**
</td>
<td style="border:1px solid black;">
Attiva la segnalazione errori estesa.
</td>
</tr>
<tr>
<td style="border:1px solid black;">
**/verbose**
</td>
<td style="border:1px solid black;">
Attiva la registrazione dettagliata. Durante l'installazione, viene creato %Windir%\\CabBuild.log. Questo file di registro contiene dettagli sui file copiati. L'utilizzo di questa opzione può rallentare il processo di installazione.
</td>
</tr>
</table>
 
**Nota** È possibile combinare queste opzioni in un unico comando. Per garantire la compatibilità con le versioni precedenti, l'aggiornamento per la protezione supporta anche le opzioni utilizzate dalla versione precedente del programma di installazione. Per ulteriori informazioni sulle opzioni del programma di installazione supportate, vedere l'[articolo della Microsoft Knowledge Base 262841](http://support.microsoft.com/kb/262841/it).

**Rimozione dell'aggiornamento**

L'aggiornamento non può essere rimosso.

**Verifica dell'applicazione dell'aggiornamento**

-   **Microsoft Baseline Security Analyzer**

    Per verificare se un aggiornamento per la protezione è stato applicato al sistema interessato, è possibile utilizzare lo strumento Microsoft Baseline Security Analyzer (MBSA). Per ulteriori informazioni, vedere la sezione **Strumenti e informazioni sul rilevamento e sulla distribuzione** nel presente bollettino.

-   **Verifica della versione dei file**

    Poiché esistono varie edizioni di Microsoft Windows, le operazioni descritte di seguito potrebbero risultare diverse nel sistema in uso. In tal caso, consultare la documentazione del prodotto per eseguire tutti i passaggi.

    1.  Fare clic su **Start**, quindi su **Cerca**.
    2.  Nel riquadro **Risultati ricerca**, scegliere **Tutti i file e le cartelle** in **Ricerca guidata**.
    3.  Nella casella **Nome del file o parte del nome** , digitare il nome del file, individuato nell'appropriata tabella di informazioni sui file, quindi fare clic su **Cerca**.
    4.  Nell'elenco dei file, fare clic con il pulsante destro del mouse sul file individuato nell'appropriata tabella di informazioni sui file, quindi fare clic su **Proprietà**.
        **Nota** A seconda dell'edizione del sistema operativo o dei programmi installati nel sistema, è possibile che alcuni dei file elencati nella tabella di informazioni sui file non siano installati.
    5.  Nella scheda **Versione** individuare il numero di versione del file installato nel sistema e confrontarlo con quello specificato nell'appropriata tabella di informazioni sui file.
        **Nota** È possibile che durante l'installazione alcuni attributi diversi dalla versione del file vengano modificati. Il confronto di altri attributi dei file con le informazioni disponibili nella tabella non è un metodo supportato per la verifica dell'applicazione dell'aggiornamento. In alcuni casi, inoltre, è possibile che i file vengano rinominati durante l'installazione. Se le informazioni sul file o sulla versione non sono disponibili, utilizzare uno degli altri metodi disponibili per verificare l'installazione dell'aggiornamento.

-   **Controllo della chiave del Registro di sistema**

    Per verificare i file installati dall'aggiornamento per la protezione, è anche possibile esaminare le chiavi del Registro di sistema elencate nella **Tabella di riferimento** in questa sezione.

    Queste chiavi del Registro di sistema potrebbero non contenere un elenco completo dei file installati. Inoltre, se un amministratore o un OEM integra o esegue lo slipstreaming dell'aggiornamento per la protezione nei file di origine dell'installazione di Windows, è possibile che queste chiavi del Registro di sistema non vengano create correttamente.

### Altre informazioni

#### Ringraziamenti

Microsoft [ringrazia](http://go.microsoft.com/fwlink/?linkid=21127) i seguenti utenti per aver collaborato alla protezione dei sistemi dei clienti:

-   Andy Yang di BAE Systems Detica per aver segnalato la vulnerabilità legata al filtro XSS nella console Web System Center Operations Manager (CVE-2013-0010)

#### Microsoft Active Protections Program (MAPP)

Per migliorare il livello di protezione offerto ai clienti, Microsoft fornisce ai principali fornitori di software di protezione i dati relativi alle vulnerabilità in anticipo rispetto alla pubblicazione mensile dell'aggiornamento per la protezione. I fornitori di software di protezione possono servirsi di tali dati per fornire ai clienti delle protezioni aggiornate tramite software o dispositivi di protezione, quali antivirus, sistemi di rilevamento delle intrusioni di rete o sistemi di prevenzione delle intrusioni basati su host. Per verificare se tali protezioni attive sono state rese disponibili dai fornitori di software di protezione, visitare i siti Web relativi alle protezioni attive pubblicati dai partner del programma, che sono elencati in [Microsoft Active Protections Program (MAPP) Partners](http://go.microsoft.com/fwlink/?linkid=215201).

#### Supporto

**Come ottenere il supporto per questo aggiornamento per la protezione**

-   Guida all'installazione degli aggiornamenti: [Supporto per Microsoft Update](http://support.microsoft.com/ph/6527)
-   Soluzioni per la protezione per i professionisti IT: [Risoluzione dei problemi e supporto per la protezione in TechNet](http://technet.microsoft.com/security/bb980617.aspx)
-   Guida alla protezione contro virus e malware del computer che esegue Windows: [Centro di supporto Virus a sicurezza](http://support.microsoft.com/contactus/cu_sc_virsec_master)
-   Supporto locale in base al proprio paese: [Supporto internazionale](http://support.microsoft.com/common/international.aspx)

#### Dichiarazione di non responsabilità

Le informazioni disponibili nella Microsoft Knowledge Base sono fornite "come sono" senza garanzie di alcun tipo. Microsoft non rilascia alcuna garanzia, esplicita o implicita, inclusa la garanzia di commerciabilità e di idoneità per uno scopo specifico. Microsoft Corporation o i suoi fornitori non saranno, in alcun caso, responsabili per danni di qualsiasi tipo, inclusi i danni diretti, indiretti, incidentali, consequenziali, la perdita di profitti e i danni speciali, anche qualora Microsoft Corporation o i suoi fornitori siano stati informati della possibilità del verificarsi di tali danni. Alcuni stati non consentono l'esclusione o la limitazione di responsabilità per danni diretti o indiretti e, dunque, la sopracitata limitazione potrebbe non essere applicabile.

#### Versioni

-   V1.0 (8 gennaio 2013): Pubblicazione del bollettino.
-   V2.0 (12 marzo 2013): Il bollettino è stato rilasciato nuovamente per comunicare la disponibilità di un aggiornamento per Microsoft System Center Operations Manager 2007 Service Pack 1. Il nuovo rilascio interessa solo questo pacchetto di aggiornamento.

*Built at 2014-04-18T01:50:00Z-07:00*
