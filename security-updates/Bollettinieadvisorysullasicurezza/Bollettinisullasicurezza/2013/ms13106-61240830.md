---
TOCTitle: 'MS13-106'
Title: 'Bollettino Microsoft sulla sicurezza MS13-106 - Importante'
ms:assetid: 'ms13-106'
ms:contentKeyID: 61240830
ms:mtpsurl: 'https://technet.microsoft.com/it-IT/library/ms13-106(v=Security.10)'
---

Security Bulletin

Bollettino Microsoft sulla sicurezza MS13-106 - Importante
==========================================================

Una vulnerabilità in un componente condiviso di Microsoft Office può consentire l'elusione della funzione di protezione (2905238)
---------------------------------------------------------------------------------------------------------------------------------

Data di pubblicazione: martedì 10 dicembre 2013

**Versione:** 1.0

### Informazioni generali

#### Riepilogo

Questo aggiornamento per la protezione risolve una vulnerabilità divulgata pubblicamente****in un componente condiviso di Microsoft Office attualmente sfruttata. La vulnerabilità può consentire l'elusione della funzione di protezione se un utente visualizza una pagina Web appositamente predisposta in un browser Web in grado di creare istanze di componenti COM, quale Internet Explorer. In uno scenario di attacco basato sull'esplorazione Web, un utente malintenzionato, sfruttando questa vulnerabilità, potrebbe eludere la funzione di protezione ASLR (Address Space Layout Randomization), che protegge gli utenti da un'ampia gamma di vulnerabilità. L'elusione della funzione di protezione non consente da sola l'esecuzione di codice arbitrario. Tuttavia, un utente malintenzionato potrebbe utilizzare questa vulnerabilità legata all'elusione di ASLR in combinazione con un'altra vulnerabilità, ad esempio l'esecuzione di codice in modalità remota, per trarre vantaggio dall'elusione della funzionalità ASLR ed eseguire codice arbitrario.

Questo aggiornamento per la protezione è considerato di livello importante per le edizioni supportate del software Microsoft Office 2007 e Microsoft Office 2010. Per ulteriori informazioni, vedere la sottosezione **Software interessato e Software non interessato** in questa sezione.

L'aggiornamento per la protezione risolve la vulnerabilità assicurando che il componente condiviso di Microsoft Office implementi correttamente la funzionalità ASLR. Per ulteriori informazioni sulle vulnerabilità, cercare la voce specifica nella sottosezione Domande frequenti della sezione **Informazioni sulle vulnerabilità**.

**Raccomandazione.** I clienti possono configurare l'aggiornamento automatico per controllare online gli aggiornamenti da Microsoft Update utilizzando il servizio di [Microsoft Update](http://www.update.microsoft.com/microsoftupdate/v6/vistadefault.aspx?ln=it-it). I clienti che hanno attivato l'aggiornamento automatico e configurato il controllo online degli aggiornamenti da Microsoft Update in genere non devono eseguire alcuna operazione perché questo aggiornamento per la protezione sarà scaricato e installato automaticamente. Gli utenti che non hanno attivato la funzionalità di aggiornamento automatico devono verificare la disponibilità di aggiornamenti da Microsoft Update e installare questo aggiornamento manualmente. Per informazioni sulle opzioni di configurazione specifiche relative agli aggiornamenti automatici, vedere l'[articolo della Microsoft Knowledge Base 294871](http://support.microsoft.com/kb/294871).

Per gli amministratori e le installazioni delle organizzazioni o gli utenti finali che desiderano installare manualmente questo aggiornamento per la protezione, Microsoft consiglia di applicare l'aggiornamento quanto prima utilizzando il software di gestione degli aggiornamenti o verificando la disponibilità degli aggiornamenti tramite il servizio [Microsoft Update](http://www.update.microsoft.com/microsoftupdate/v6/vistadefault.aspx?ln=it-it).

Vedere anche la sezione, **Strumenti e informazioni sul rilevamento e sulla distribuzione**, riportata di seguito nel presente bollettino.

#### Articolo della Microsoft Knowledge Base

| Articolo della Microsoft Knowledge Base | [2905238](https://support.microsoft.com/kb/2905238) |
|-----------------------------------------|-----------------------------------------------------|
| Informazioni sui file                   | No                                                  |
| Hash SHA1/SHA2                          | No                                                  |
| Problemi noti                           | Nessuno                                             |

#### Software interessato e Software non interessato

Il seguente software è stato sottoposto a test per determinare quali versioni o edizioni siano interessate. Le altre versioni o edizioni non sono interessate dalla vulnerabilità o sono al termine del ciclo di vita del supporto. Per informazioni sulla disponibilità del supporto per la versione o l'edizione del software in uso, visitare il [sito Web Ciclo di vita del supporto Microsoft](http://support.microsoft.com/common/international.aspx?rdpath=gp;%5Bln%5D;lifecycle).

**Software interessato**

 
<table style="border:1px solid black;">
<tr class="thead">
<th>
Applicazioni e altro software Microsoft Office
</th>
<th>
Livello massimo di impatto sulla protezione
</th>
<th>
Livello di gravità aggregato
</th>
<th>
Aggiornamenti sostituiti
</th>
</tr>
<tr>
<th colspan="4">
Microsoft Office 2007
</th>
</tr>
<tr>
<td style="border:1px solid black;">
[Microsoft Office 2007 Service Pack 3](http://www.microsoft.com/downloads/details.aspx?familyid=2c5622de-c122-416c-bcdc-b4a86b81c932)  
(2850022)
</td>
<td style="border:1px solid black;">
Elusione della funzione di protezione
</td>
<td style="border:1px solid black;">
Importante
</td>
<td style="border:1px solid black;">
Nessuno
</td>
</tr>
<tr>
<th colspan="4">
Microsoft Office 2010
</th>
</tr>
<tr class="alternateRow">
<td style="border:1px solid black;">
[Microsoft Office 2010 Service Pack 1 (edizioni a 32 bit)](http://www.microsoft.com/downloads/details.aspx?familyid=ddf1d6ac-dca2-4d3d-baf3-3634bf5c84f7)  
(2850016)
</td>
<td style="border:1px solid black;">
Elusione della funzione di protezione
</td>
<td style="border:1px solid black;">
Importante
</td>
<td style="border:1px solid black;">
Nessuno
</td>
</tr>
<tr>
<td style="border:1px solid black;">
[Microsoft Office 2010 Service Pack 2 (edizioni a 32 bit)](http://www.microsoft.com/downloads/details.aspx?familyid=ddf1d6ac-dca2-4d3d-baf3-3634bf5c84f7)  
(2850016)
</td>
<td style="border:1px solid black;">
Elusione della funzione di protezione
</td>
<td style="border:1px solid black;">
Importante
</td>
<td style="border:1px solid black;">
Nessuno
</td>
</tr>
<tr class="alternateRow">
<td style="border:1px solid black;">
[Microsoft Office 2010 Service Pack 1 (edizioni a 64 bit)](http://www.microsoft.com/downloads/details.aspx?familyid=4b260ea3-db7a-4f9d-84c2-5ff0b1dd1937)  
(2850016)
</td>
<td style="border:1px solid black;">
Elusione della funzione di protezione
</td>
<td style="border:1px solid black;">
Importante
</td>
<td style="border:1px solid black;">
Nessuno
</td>
</tr>
<tr>
<td style="border:1px solid black;">
[Microsoft Office 2010 Service Pack 2 (edizioni a 64 bit)](http://www.microsoft.com/downloads/details.aspx?familyid=4b260ea3-db7a-4f9d-84c2-5ff0b1dd1937)  
(2850016)
</td>
<td style="border:1px solid black;">
Elusione della funzione di protezione
</td>
<td style="border:1px solid black;">
Importante
</td>
<td style="border:1px solid black;">
Nessuno
</td>
</tr>
</table>
 

**Software non interessato**

| Office e altri software                                    |
|------------------------------------------------------------|
| Microsoft Office 2003 Service Pack 3                       |
| Microsoft Office 2013 (edizioni a 32 bit)                  |
| Microsoft Office 2013 (edizioni a 64 bit)                  |
| Microsoft Office 2013 RT                                   |
| Pacchetto di compatibilità Microsoft Office Service Pack 3 |
| Microsoft Office per Mac 2011                              |

Domande frequenti sull'aggiornamento
------------------------------------

<span></span>
**Viene offerto questo aggiornamento per software non installato nel sistema. Perché viene offerto questo aggiornamento?**
A causa del modello di manutenzione per gli aggiornamenti di Microsoft Office, è possibile che vengano offerti aggiornamenti per software non installato nel sistema. Ad esempio, potrebbe essere offerto un aggiornamento per un prodotto di Microsoft Office anche se non è installato quello specifico prodotto di Office. Per ulteriori informazioni su questo comportamento e sulle azioni consigliati, vedere [l'articolo della Microsoft Knowledge Base 830335](http://support.microsoft.com/kb/830335).

**Viene offerto l'aggiornamento per il software non elencato nella tabella Software interessato. Perché viene offerto questo aggiornamento?**
Quando gli aggiornamenti risolvono il codice vulnerabile presente in un componente condiviso tra più prodotti Microsoft Office o tra più versioni dello stesso prodotto Microsoft Office, l'aggiornamento è considerato applicabile a tutti i prodotti e le versioni supportate che contengono il componente vulnerabile.

Ad esempio, quando un aggiornamento è applicabile ai prodotti Microsoft Office 2007, solo Microsoft Office 2007 può essere specificatamente elencato nella tabella Software interessato. Tuttavia, l'aggiornamento potrebbe essere applicabile a Microsoft Word 2007, Microsoft Excel 2007, Microsoft Visio 2007, il pacchetto di compatibilità di Microsoft, Microsoft Excel Viewer o qualsiasi altro prodotto Microsoft Office 2007 non specificatamente elencato nella tabella Software interessato.

Ad esempio, quando un aggiornamento è applicabile ai prodotti Microsoft Office 2010, solo Microsoft Office 2010 può essere specificatamente elencato nella tabella Software interessato. Tuttavia, l'aggiornamento potrebbe essere applicabile a Microsoft Word 2010, Microsoft Excel 2010, Microsoft Visio 2010, Microsoft Visio Viewer o qualsiasi altro prodotto Microsoft Office 2010 non specificatamente elencato nella tabella Software interessato.

Per ulteriori informazioni su questo comportamento e sulle azioni consigliate, vedere l'[articolo della Microsoft Knowledge Base 830335](http://support.microsoft.com/kb/830335). Per un elenco dei prodotti Microsoft Office per i quali potrebbe essere applicabile un aggiornamento, consultare l'articolo della Microsoft Knowledge Base associato all'aggiornamento specifico.

**Viene offerto l'aggiornamento per software** **non vulnerabile. Perché viene offerto questo aggiornamento?**
In alcuni casi, un aggiornamento potrebbe essere applicabile a prodotti Microsoft Office non elencati specificatamente nella tabella Software non interessato oppure riportati nella tabella Software interessato con l'etichetta "Non applicabile" in relazione all'impatto sulla sicurezza. Ad esempio, potrebbe essere offerto un aggiornamento per la protezione di Microsoft Office anche se il presente bollettino indica che i prodotti o le versioni di Office attualmente installati non sono interessati. Per ulteriori informazioni in merito, vedere l'[articolo della Microsoft Knowledge Base 830335](http://support.microsoft.com/kb/830335).

Sebbene possano essere disponibili degli aggiornamenti per software non vulnerabile, gli utenti che scelgono di non applicare tali aggiornamenti non aumentano il livello di rischio per i sistemi in uso. Tuttavia, Microsoft consiglia di installare tutti gli aggiornamenti disponibili per i sistemi utilizzati. Questo aiuta a mantenere la coerenza dei file condivisi in tutti i prodotti Office. In alcuni casi, un aggiornamento di software non vulnerabile consente di rilevare se i file sul sistema sono già aggiornati e, di conseguenza, non è necessario installare i file.

**L'offerta di aggiornamento di una versione del software Microsoft Office non esposta a vulnerabilità rappresenta un problema nel modello di servizio degli aggiornamenti di Microsoft Office?**
No. Il modello di servizio è basato su come l'aggiornamento viene applicato ai componenti condivisi del software Microsoft Office. Alcuni prodotti per i quali è disponibile un aggiornamento potrebbero non accedere al codice vulnerabile, pertanto il software non è interessato dalla vulnerabilità. Tuttavia, il meccanismo di aggiornamento funziona correttamente: individua una versione del prodotto per il software applicabile sul sistema che rientra nell'intervallo di versioni del prodotto a cui si applica l'aggiornamento, quindi offre l'aggiornamento. Questo aiuta a mantenere la coerenza dei file condivisi in tutti i prodotti Office.

**Se si utilizza una versione precedente del software discusso nel presente bollettino, come bisogna comportarsi?**
I prodotti software elencati in questo bollettino sono stati sottoposti a test per determinare quali versioni sono interessate dalla vulnerabilità. Le altre versioni sono al termine del ciclo di vita del supporto. Per ulteriori informazioni sul ciclo di vita dei prodotti, visitare il sito Web [Ciclo di vita del supporto Microsoft](http://support.microsoft.com/common/international.aspx?rdpath=gp;%5Bln%5D;lifecycle).

Per evitare di esporre i propri sistemi a potenziali vulnerabilità, si raccomanda ai clienti che utilizzano versioni precedenti del software di eseguire quanto prima la migrazione a versioni supportate. Per informazioni sulla disponibilità del supporto per la versione del software in uso, vedere [Selezionare un prodotto per informazioni sul ciclo di vita](http://support.microsoft.com/gp/lifeselect). Per ulteriori informazioni sui service pack relativi a queste versioni del software, vedere [Criteri relativi al ciclo di vita del supporto per i service pack](http://support.microsoft.com/gp/lifesupsps).

I clienti che hanno ancora la necessità di servizi di supporto per versioni precedenti del software sono invitati a contattare il loro rappresentante del team Microsoft, il responsabile tecnico dei rapporti con i clienti oppure il rappresentante del partner Microsoft appropriato per informazioni sui servizi di supporto personalizzati. I clienti che non dispongono di un contratto Alliance, Premier o Authorized possono contattare le filiali Microsoft locali. Per informazioni sui contatti, visitare il sito Web [Microsoft Worldwide Information](http://www.microsoft.com/worldwide/), selezionare il Paese desiderato dall'elenco Informazioni sui contatti e fare clic su **Go** per visualizzare un elenco di numeri telefonici. Quando si effettua la chiamata, richiedere di parlare con il responsabile locale delle vendite per i servizi di supporto Premier. Per ulteriori informazioni, vedere le [Domande frequenti sui criteri di ciclo di vita del supporto Microsoft](http://support.microsoft.com/gp/lifepolicy).

### Informazioni sulle vulnerabilità

Livelli di gravità e identificatori della vulnerabilità
-------------------------------------------------------

<span></span>
I seguenti livelli di gravità presuppongono il livello massimo di impatto potenziale della vulnerabilità. Per informazioni relative al rischio, entro 30 giorni dalla pubblicazione del presente bollettino sulla sicurezza, di sfruttamento della vulnerabilità in relazione al livello di gravità e all'impatto sulla protezione, vedere l'Exploitability Index nel [riepilogo dei bollettini di dicembre](http://technet.microsoft.com/security/bulletin/ms13-dec). Per ulteriori informazioni, vedere [Microsoft Exploitability Index](http://technet.microsoft.com/security/cc998259).

 
<table style="border:1px solid black;">
<tr class="thead">
<th>
Software interessato
</th>
<th>
Vulnerabilità HXDS ASLR - CVE-2013-5057
</th>
<th>
Livello di gravità aggregato
</th>
</tr>
<tr>
<th colspan="3">
Microsoft Office 2007
</th>
</tr>
<tr>
<td style="border:1px solid black;">
Microsoft Office 2007 Service Pack 3
</td>
<td style="border:1px solid black;">
**Importante**  
Elusione della funzione di protezione
</td>
<td style="border:1px solid black;">
**Importante**
</td>
</tr>
<tr>
<th colspan="3">
Microsoft Office 2010
</th>
</tr>
<tr class="alternateRow">
<td style="border:1px solid black;">
Microsoft Office 2010 Service Pack 1 (edizioni a 32 bit)
</td>
<td style="border:1px solid black;">
**Importante**  
Elusione della funzione di protezione
</td>
<td style="border:1px solid black;">
**Importante**
</td>
</tr>
<tr>
<td style="border:1px solid black;">
Microsoft Office 2010 Service Pack 2 (edizioni a 32 bit)
</td>
<td style="border:1px solid black;">
**Importante**  
Elusione della funzione di protezione
</td>
<td style="border:1px solid black;">
**Importante**
</td>
</tr>
<tr class="alternateRow">
<td style="border:1px solid black;">
Microsoft Office 2010 Service Pack 1 (edizioni a 64 bit)
</td>
<td style="border:1px solid black;">
**Importante**  
Elusione della funzione di protezione
</td>
<td style="border:1px solid black;">
**Importante**
</td>
</tr>
<tr>
<td style="border:1px solid black;">
Microsoft Office 2010 Service Pack 2 (edizioni a 64 bit)
</td>
<td style="border:1px solid black;">
**Importante**  
Elusione della funzione di protezione
</td>
<td style="border:1px solid black;">
**Importante**
</td>
</tr>
</table>
 

Vulnerabilità HXDS ASLR - CVE-2013-5057
---------------------------------------

<span></span>
Una vulnerabilità legata all'elusione della funzione di protezione è stata riscontrata in un componente condiviso di Office che non implementa correttamente la funzionalità ASLR (Address Space Layout Randomization). La vulnerabilità può consentire a un utente malintenzionato di ignorare la funzione di protezione ASLR e, di conseguenza, di caricare codice dannoso aggiuntivo nel processo tentando di sfruttare un'altra vulnerabilità.

Per visualizzare questa vulnerabilità come voce standard nell'elenco CVE, vedere il codice [CVE-2013-5057](http://www.cve.mitre.org/cgi-bin/cvename.cgi?name=cve-2013-5057).

#### Fattori attenuanti

Per fattore attenuante si intende un'impostazione, una configurazione comune o una procedura consigliata generica esistente in uno stato predefinito in grado di ridurre la gravità nello sfruttamento di una vulnerabilità. I seguenti fattori attenuanti possono essere utili per l'utente:

-   Non è possibile sfruttare automaticamente la vulnerabilità per posta elettronica. L'attacco è possibile solo se l'utente apre un allegato a un messaggio di posta elettronica.
-   In uno scenario di attacco dal Web, un utente malintenzionato potrebbe pubblicare un sito Web utilizzato per tentare di sfruttare questa vulnerabilità. Inoltre, i siti Web manomessi e quelli che accettano o ospitano contenuti o annunci pubblicitari forniti dagli utenti potrebbero presentare contenuti appositamente predisposti per sfruttare questa vulnerabilità. Tuttavia, in nessuno di questi casi un utente malintenzionato può obbligare gli utenti a visualizzare il contenuto controllato dall'utente malintenzionato. L'utente malintenzionato deve invece convincere le vittime a eseguire un'azione, in genere inducendole a fare clic su un collegamento in un messaggio di posta elettronica o di Instant Messenger che le indirizzi al sito.

#### Soluzioni alternative

Microsoft non ha individuato alcuna soluzione alternativa per questa vulnerabilità.

#### Domande frequenti

**Qual è la portata o l'impatto di questa vulnerabilità?**
Si tratta di una vulnerabilità legata all'elusione della funzione di protezione.

**Quali sono le cause di questa vulnerabilità?**
La vulnerabilità si presenta poiché un componente condiviso di Microsoft Office specifico non è stato progettato per implementare la funzione di protezione ASLR. Ne consegue che un utente malintenzionato può prevedere molto più facilmente gli offset di memoria delle istruzioni specifiche di un dato stack di chiamate.

**Nota** Sebbene il componente condiviso di Microsoft Office vulnerabile sia distribuito con i prodotti Microsoft Office, può essere caricato in altre applicazioni, ad esempio Internet Explorer.

**Che cos'è ASLR?**
ASLR (Address Space Layout Randomization) sposta le immagini eseguibili in posizioni casuali quando si avvia un sistema, evitando che un utente malintenzionato possa accedere a dati in posizioni prevedibili. Perché un componente supporti ASLR, anche tutti i componenti caricati devono supportare ASLR. Ad esempio, se A.exe utilizza B.dll e C.dll, tutti e tre devono supportare ASLR. Per impostazione predefinita, Windows Vista, Windows Server 2008, Windows 7, Windows Server 2008 R2, Windows 8, Windows 8.1, Windows RT, Windows RT 8.1, Windows Server 2012 e Windows Server 2012 R2 posizionano in modo casuale i file DLL ed EXE del sistema, ma i file DLL ed EXE creati dai fornitori di software indipendenti (ISV) devono optare per il supporto di ASLR tramite l'opzione di collegamento /DYNAMICBASE.

ASLR posiziona in modo casuale anche la memoria degli heap e dello stack:

-   Quando un'applicazione crea un heap in Windows Vista, Windows Server 2008, Windows 7, Windows Server 2008 R2, Windows 8, Windows 8.1, Windows RT, Windows RT 8.1, Windows Server 2012 e Windows Server 2012 R2, il manager dell'heap crea tale heap in una posizione casuale per ridurre la probabilità che un tentativo di sfruttamento del sovraccarico del buffer basato sull'heap riesca. La posizione casuale degli heap è attivata per impostazione predefinita per tutte le applicazioni in esecuzione in Windows Vista e versioni successive.
-   Quando si avvia un thread in un processo collegato con /DYNAMICBASE, Windows Vista, Windows Server 2008, Windows 7, Windows Server 2008 R2, Windows 8, Windows 8.1, Windows RT, Windows RT 8.1, Windows Server 2012 e Windows Server 2012 R2 spostano lo stack del thread in una posizione casuale per ridurre la probabilità che lo sfruttamento di un sovraccarico del buffer legato allo stack riesca.

**A quali attacchi viene esposto il sistema a causa di questa vulnerabilità?**
In uno scenario di attacco basato sull'esplorazione Web, un utente malintenzionato, sfruttando questa vulnerabilità, potrebbe eludere la funzione di protezione ASLR, che protegge gli utenti da un'ampia gamma di vulnerabilità. L'elusione della funzione di protezione non consente da sola l'esecuzione di codice arbitrario. Tuttavia, un utente malintenzionato potrebbe utilizzare questa vulnerabilità legata all'elusione di ASLR in combinazione con un'altra vulnerabilità, ad esempio l'esecuzione di codice in modalità remota, per trarre vantaggio dall'elusione della funzionalità ASLR ed eseguire codice arbitrario.

**In che modo un utente malintenzionato può sfruttare questa vulnerabilità?**
In uno scenario di attacco dal Web, un utente malintenzionato potrebbe pubblicare un sito Web utilizzato per tentare di sfruttare questa vulnerabilità. Inoltre, i siti Web manomessi e quelli che accettano o ospitano contenuti forniti dagli utenti possono presentare contenuti appositamente predisposti per sfruttare questa vulnerabilità. Non è in alcun modo possibile obbligare gli utenti a visitare un sito Web appositamente predisposto. Un utente malintenzionato dovrebbe convincere gli utenti a intraprendere un'azione. Ad esempio, un utente malintenzionato potrebbe indurre gli utenti a fare clic su un collegamento che li conduce al sito predisposto.

Quando un utente visita una pagina Web con contenuto dannoso utilizzando un browser Web in grado di creare istanze di componenti COM, ad esempio Internet Explorer, il componente condiviso di Microsoft Office interessato può essere caricato per eludere la funzionalità ASLR.

Un utente malintenzionato potrebbe combinare questa vulnerabilità legata all'elusione della funzione di protezione con un'altra vulnerabilità, generalmente quella legata all'esecuzione di codice in modalità remota. La vulnerabilità aggiuntiva trae vantaggio dall'elusione della funzione di protezione per sfruttare questa vulnerabilità. Ad esempio, una vulnerabilità legata all'esecuzione di codice in modalità remota che viene bloccata da ASLR può essere sfruttata dopo l'avvenuta elusione della funzione ASLR.

**Quali sono i sistemi principalmente interessati da questa vulnerabilità?**
In uno scenario di esplorazione Web, per sfruttare la vulnerabilità è necessario che un utente sia connesso e che visiti siti Web con un browser Web in grado di creare istanze di componenti COM. Pertanto, i sistemi maggiormente a rischio sono quelli in cui un browser Web viene utilizzato frequentemente, come le workstation o i server terminal. I server possono essere maggiormente a rischio se gli amministratori consentono agli utenti di navigare in Internet e leggere la posta elettronica sui server. Tuttavia, le procedure consigliate scoraggiano fortemente questa attribuzione di privilegi.

**Quali sono gli scopi dell'aggiornamento?**
L'aggiornamento risolve la vulnerabilità assicurando che il componente condiviso di Microsoft Office implementi correttamente la funzionalità ASLR.

**Al momento del rilascio di questo bollettino, le informazioni sulla vulnerabilità erano disponibili pubblicamente?**
Sì. Le informazioni sulla vulnerabilità sono state divulgate pubblicamente. Questa vulnerabilità è stata identificata con il codice [CVE-2013-5057](http://www.cve.mitre.org/cgi-bin/cvename.cgi?name=cve-2013-5057).

**Al momento del rilascio di questo bollettino, erano già stati segnalati a Microsoft attacchi basati sullo sfruttamento di questa vulnerabilità?**
Sì. Microsoft è a conoscenza di attacchi mirati limitati che tentano di sfruttare questa vulnerabilità.

### Informazioni sull'aggiornamento

Strumenti e informazioni sul rilevamento e sulla distribuzione
--------------------------------------------------------------

<span></span>
Sono disponibili diverse risorse per aiutare gli amministratori a distribuire gli aggiornamenti per la protezione.

-   Microsoft Baseline Security Analyzer (MBSA) consente di eseguire la scansione di sistemi locali e remoti, al fine di rilevare eventuali aggiornamenti di protezione mancanti, nonché i più comuni errori di configurazione della protezione.
-   Windows Server Update Services (WSUS), Systems Management Server (SMS) e System Center Configuration Manager (SCCM) aiutano gli amministratori a distribuire gli aggiornamenti per la protezione.
-   I componenti del programma Update Compatibility Evaluator compresi nell'Application Compatibility Toolkit sono utili per semplificare la verifica e la convalida degli aggiornamenti di Windows per le applicazioni installate.

Per ulteriori informazioni su questi strumenti e questa guida per la distribuzione degli aggiornamenti per la protezione attraverso le reti, vedere [Strumenti per la sicurezza](http://technet.microsoft.com/security/cc297183).

Distribuzione dell'aggiornamento per la protezione
--------------------------------------------------

<span></span>
**Software interessato**

Per informazioni sull'aggiornamento per la protezione specifico per il software interessato, fare clic sul collegamento corrispondente:

#### Microsoft Office 2007 (tutte le edizioni)

**Tabella di riferimento**

La seguente tabella contiene le informazioni relative all'aggiornamento per la protezione per questo software.

 
<table style="border:1px solid black;">
<tbody>
<tr class="odd">
<td style="border:1px solid black;"><strong>Nome dei file dell'aggiornamento per la protezione</strong></td>
<td style="border:1px solid black;">Per Microsoft Office 2007:<br />
<strong>mshelp2007-kb2850022-fullfile-x86-glb.exe</strong></td>
</tr>
<tr class="even">
<td style="border:1px solid black;"><strong>Opzioni del programma di installazione</strong></td>
<td style="border:1px solid black;">Consultare l'<a href="http://support.microsoft.com/kb/912203">articolo della Microsoft Knowledge Base 912203</a></td>
</tr>
<tr class="odd">
<td style="border:1px solid black;"><strong>Necessità</strong> <strong>di riavvio</strong></td>
<td style="border:1px solid black;">In alcuni casi, l'aggiornamento non richiede il riavvio del computer. Tuttavia, se i file necessari sono in uso, verrà richiesto di riavviare il sistema. In questo caso, viene visualizzato un messaggio che richiede di riavviare il sistema.<br />
<br />
Per ridurre le probabilità di dover effettuare un riavvio, interrompere tutti i servizi interessati e chiudere tutte le applicazioni che potrebbero utilizzare i file interessati prima di installare l'aggiornamento per la protezione. Per ulteriori informazioni sui motivi della richiesta di riavvio del sistema, vedere l'<a href="http://support.microsoft.com/kb/887012">articolo della Microsoft Knowledge Base 887012</a>.</td>
</tr>
<tr class="even">
<td style="border:1px solid black;"><strong>Informazioni</strong> <strong>per la rimozione</strong></td>
<td style="border:1px solid black;">Utilizzare la voce <strong>Installazione applicazioni</strong> nel Pannello di controllo.</td>
</tr>
<tr class="odd">
<td style="border:1px solid black;"><strong>Informazioni</strong> <strong>sui file</strong></td>
<td style="border:1px solid black;">Consultare l'<a href="http://support.microsoft.com/kb/2850022">articolo della Microsoft Knowledge Base 2850022</a></td>
</tr>
<tr class="even">
<td style="border:1px solid black;"><strong>Controllo</strong> <strong>delle chiavi del Registro di sistema</strong></td>
<td style="border:1px solid black;">Non applicabile</td>
</tr>
</tbody>
</table>
  
#### Microsoft Office 2010 (tutte le edizioni)
  
**Tabella di riferimento**
  
La seguente tabella contiene le informazioni relative all'aggiornamento per la protezione per questo software.

 
<table style="border:1px solid black;">
<tbody>
<tr class="odd">
<td style="border:1px solid black;"><strong>Nome dei file dell'aggiornamento per la protezione</strong></td>
<td style="border:1px solid black;">Microsoft Office 2010 (edizioni a 32 bit):<br />
<strong>mshelp2010-kb2850016-fullfile-x86-glb.exe</strong></td>
</tr>
<tr class="even">
<td style="border:1px solid black;"></td>
<td style="border:1px solid black;">Microsoft Office 2010 (edizioni a 64 bit):<br />
<strong>mshelp2010-kb2850016-fullfile-x64-glb.exe</strong></td>
</tr>
<tr class="odd">
<td style="border:1px solid black;"><strong>Opzioni del programma di installazione</strong></td>
<td style="border:1px solid black;">Consultare l'<a href="http://support.microsoft.com/kb/912203">articolo della Microsoft Knowledge Base 912203</a></td>
</tr>
<tr class="even">
<td style="border:1px solid black;"><strong>Necessità</strong> <strong>di riavvio</strong></td>
<td style="border:1px solid black;">In alcuni casi, l'aggiornamento non richiede il riavvio del computer. Tuttavia, se i file necessari sono in uso, verrà richiesto di riavviare il sistema. In questo caso, viene visualizzato un messaggio che richiede di riavviare il sistema.<br />
<br />
Per ridurre le probabilità di dover effettuare un riavvio, interrompere tutti i servizi interessati e chiudere tutte le applicazioni che potrebbero utilizzare i file interessati prima di installare l'aggiornamento per la protezione. Per ulteriori informazioni sui motivi della richiesta di riavvio del sistema, vedere l'<a href="http://support.microsoft.com/kb/887012">articolo della Microsoft Knowledge Base 887012</a>.</td>
</tr>
<tr class="odd">
<td style="border:1px solid black;"><strong>Informazioni</strong> <strong>per la rimozione</strong></td>
<td style="border:1px solid black;">Utilizzare la voce <strong>Installazione applicazioni</strong> nel Pannello di controllo.</td>
</tr>
<tr class="even">
<td style="border:1px solid black;"><strong>Informazioni</strong> <strong>sui file</strong></td>
<td style="border:1px solid black;">Consultare l'<a href="http://support.microsoft.com/kb/2850016">articolo della Microsoft Knowledge Base 2850016</a></td>
</tr>
<tr class="odd">
<td style="border:1px solid black;"><strong>Controllo</strong> <strong>delle chiavi del Registro di sistema</strong></td>
<td style="border:1px solid black;">Non applicabile</td>
</tr>
</tbody>
</table>
  
### Altre informazioni
  
#### Microsoft Active Protections Program (MAPP)
  
Per migliorare il livello di protezione offerto ai clienti, Microsoft fornisce ai principali fornitori di software di protezione i dati relativi alle vulnerabilità in anticipo rispetto alla pubblicazione mensile dell'aggiornamento per la protezione. I fornitori di software di protezione possono servirsi di tali dati per fornire ai clienti delle protezioni aggiornate tramite software o dispositivi di protezione, quali antivirus, sistemi di rilevamento delle intrusioni di rete o sistemi di prevenzione delle intrusioni basati su host. Per verificare se tali protezioni attive sono state rese disponibili dai fornitori di software di protezione, visitare i siti Web relativi alle protezioni attive pubblicati dai partner del programma, che sono elencati in [Microsoft Active Protections Program (MAPP) Partners](http://go.microsoft.com/fwlink/?linkid=215201).
  
#### Supporto
  
**Come ottenere il supporto per questo aggiornamento per la protezione**
  
-   Guida all'installazione degli aggiornamenti: [Supporto per Microsoft Update](http://support.microsoft.com/ph/6527)  
-   Soluzioni per la protezione per i professionisti IT: [Risoluzione dei problemi e supporto per la protezione in TechNet](http://technet.microsoft.com/security/bb980617)  
-   Guida alla protezione contro virus e malware del computer che esegue Windows: [Centro di supporto Virus a sicurezza](http://support.microsoft.com/contactus/cu_sc_virsec_master)  
-   Supporto locale in base al proprio paese: [Supporto internazionale](http://support.microsoft.com/common/international.aspx)
  
#### Dichiarazione di non responsabilità
  
Le informazioni disponibili nella Microsoft Knowledge Base sono fornite "come sono" senza garanzie di alcun tipo. Microsoft non rilascia alcuna garanzia, esplicita o implicita, inclusa la garanzia di commerciabilità e di idoneità per uno scopo specifico. Microsoft Corporation o i suoi fornitori non saranno, in alcun caso, responsabili per danni di qualsiasi tipo, inclusi i danni diretti, indiretti, incidentali, consequenziali, la perdita di profitti e i danni speciali, anche qualora Microsoft Corporation o i suoi fornitori siano stati informati della possibilità del verificarsi di tali danni. Alcuni stati non consentono l'esclusione o la limitazione di responsabilità per danni diretti o indiretti e, dunque, la sopracitata limitazione potrebbe non essere applicabile.
  
#### Versioni
  
-   V1.0 (10 dicembre 2013): Pubblicazione del bollettino.
  
*Built at 2014-04-18T01:50:00Z-07:00*
