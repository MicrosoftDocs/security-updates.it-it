---
TOCTitle: 'MS06-033'
Title: 'Bollettino Microsoft sulla sicurezza MS06-033 - Importante'
ms:assetid: 'ms06-033'
ms:contentKeyID: 61240174
ms:mtpsurl: 'https://technet.microsoft.com/it-IT/library/ms06-033(v=Security.10)'
---

Security Bulletin

Bollettino Microsoft sulla sicurezza MS06-033 - Importante
==========================================================

Una vulnerabilità in ASP.NET può consentire l'intercettazione di informazioni personali (917283)
------------------------------------------------------------------------------------------------

Data di pubblicazione: martedì 11 luglio 2006 | Aggiornamento: mercoledì 29 novembre 2006

**Versione:** 1.3

#### Riepilogo

**Destinatari:** Clienti che utilizzano Microsoft Windows NET Framework 2.0

**Effetti della vulnerabilità:** Intercettazione di informazioni personali

**Livello di gravità massimo:** Importante

**Raccomandazioni:** È consigliabile installare l’aggiornamento della protezione il più presto possibile.

**Aggiornamenti per la protezione sostituiti:** Nessuno

**Avvertenze:** [L'articolo della Microsoft Knowledge Base 917283](http://support.microsoft.com/kb/917283) descrive i problemi attualmente conosciuti che potrebbero verificarsi quando si installa questo aggiornamento per la protezione. L'articolo illustra inoltre le soluzioni consigliate in grado di risolvere questi problemi. Per ulteriori informazioni, vedere l'[articolo della Microsoft Knowledge Base 917283](http://support.microsoft.com/kb/917283).

-   

**Software verificato e posizioni per il download dell'aggiornamento per la protezione:**

**Software interessato:**

.NET Framework 2.0 per le seguenti versioni di sistemi operativi: –[Download dell'aggiornamento (KB922481)](http://www.microsoft.com/downloads/details.aspx?displaylang=it&familyid=56a1777b-9758-489f-8be8-5177aaf488d1)

-   Microsoft Windows 2000 Service Pack 4
-   Microsoft Windows XP Service Pack 1 o Windows XP Service Pack 2
-   Microsoft Windows XP Professional x64 Edition
-   Microsoft Windows XP Tablet PC Edition
-   Microsoft Windows XP Media Center Edition
-   Microsoft Windows Server 2003 o Windows Server 2003 Service Pack 1
-   Microsoft Windows Server 2003 per sistemi basati su Itanium e Microsoft Windows Server con SP1 per sistemi basati su Itanium
-   Microsoft Windows Server 2003 x64 Edition

**Software non interessato:**

-   Microsoft .NET Framework 1.0
-   Microsoft .NET Framework 1.1
-   Microsoft Windows 98, Microsoft Windows 98 Seconda edizione (SE) e Microsoft Windows Millennium Edition (ME)

**Componenti di Microsoft Windows testati:**

**Componenti interessati:**

-   ASP.NET

I prodotti software inclusi nell'elenco sono stati sottoposti a test per determinare se tali versioni sono interessate dalla vulnerabilità. Le altre versioni non includono più il supporto degli aggiornamenti per la protezione o potrebbero non essere interessate dal problema. Per informazioni sulla disponibilità del supporto per il prodotto e la versione in uso, visitare il [sito Web Ciclo di vita del supporto Microsoft](http://go.microsoft.com/fwlink/?linkid=21742).

**Nota** Gli aggiornamenti per la protezione per Microsoft Windows Server 2003, Windows Server 2003 Service Pack 1 e Windows Server 2003 x64 Edition si applicano anche a Windows Server 2003 R2.

### Informazioni generali

Riepilogo
---------

<span></span>
**Riepilogo:**

L'aggiornamento risolve una vulnerabilità scoperta di recente e segnalata privatamente a Microsoft. Tale vulnerabilità è descritta nella sezione "Dettagli della vulnerabilità" del presente bollettino.

Questa vulnerabilità può consentire a un utente malintenzionato di ignorare la protezione di ASP.Net e ottenere l'accesso non autorizzato agli oggetti contenuti nella cartella delle applicazioni per nome. Si noti che questa vulnerabilità non consente di eseguire codice o acquisire direttamente diritti utente più elevati, ma potrebbe essere utilizzata per raccogliere informazioni utili al fine di compromettere ulteriormente il sistema interessato.

Microsoft consiglia di installare l'aggiornamento il più presto possibile.

**Livelli di gravità e identificatori della vulnerabilità:**

| Identificatori della vulnerabilità                                                                                                                                                               | Effetti della vulnerabilità               | .NET Framework 2.0 |
|--------------------------------------------------------------------------------------------------------------------------------------------------------------------------------------------------|-------------------------------------------|--------------------|
| Vulnerabilità legata all'intercettazione di informazioni personali nella cartella delle applicazioni .NET 2.0 - [CVE-2006-1300](http://www.cve.mitre.org/cgi-bin/cvename.cgi?name=cve-2006-1300) | Intercettazione di informazioni personali | Importante         |

La [classificazione della gravità](http://technet.microsoft.com/security/bulletin/rating) si basa sui tipi di sistemi interessati dalla vulnerabilità, sui modelli di distribuzione più comuni e sui potenziali effetti del problema in tali ambienti.

**Nota** Gli aggiornamenti per la protezione per Microsoft Windows Server 2003, Microsoft Windows Server 2003 Service Pack 1 e Microsoft Windows Server 2003 x64 Edition si applicano anche a Microsoft Windows Server 2003 R2.

**Nota** I livelli di gravità per le versioni dei sistemi operativi diverse da x86 corrispondono a quelli dei sistemi operativi x86 nel seguente modo:

-   Il livello di gravità per Microsoft Windows XP Professional x64 Edition è uguale al livello di gravità per Windows XP Service Pack 2.
-   Il livello di gravità per Microsoft Windows Server 2003 per sistemi basati su Itanium è uguale al livello di gravità per Windows Server 2003.
-   Il livello di gravità per Microsoft Windows Server 2003 con SP1 per sistemi basati su Itanium è uguale al livello di gravità per Windows Server 2003 Service Pack 1.
-   Il livello di gravità per Microsoft Windows Server 2003 x64 Edition è uguale al livello di gravità per Windows Server 2003 Service Pack 1.

Domande frequenti relative a questo aggiornamento per la protezione
-------------------------------------------------------------------

<span></span>
**Quali sono i problemi conosciuti che potrebbero verificarsi quando si installa questo aggiornamento per la protezione?**

[L'articolo della Microsoft Knowledge Base 917283](http://support.microsoft.com/kb/917283) descrive i problemi attualmente conosciuti che potrebbero verificarsi quando si installa questo aggiornamento per la protezione. L'articolo illustra inoltre le soluzioni consigliate in grado di risolvere questi problemi. Per ulteriori informazioni, vedere l'[articolo della Microsoft Knowledge Base 917283](http://support.microsoft.com/kb/917283).

-   [Articolo della Microsoft Knowledge Base 923100:](http://support.microsoft.com/kb/923100) non è possibile installare l'aggiornamento per la protezione descritto nel bollettino sulla sicurezza MS06-033 o si potrebbe ricevere un codice di errore “0x643"
-   [Articolo della Microsoft Knowledge Base 923101:](http://support.microsoft.com/kb/923101) messaggio di errore quando si tenta di installare l'aggiornamento per la protezione 917283 su un computer che esegue Windows Server 2003: "Errore 1324. La cartella "Programmi" contiene un carattere non valido"
-   [Articolo della Microsoft Knowledge Base 929110](http://support.microsoft.com/kb/929110): un file system sensibile alla distinzione tra maiuscole e minuscole non lo è più in seguito all'installazione di un aggiornamento per .NET Framework 2.0 (929110)

**Il periodo di disponibilità del supporto esteso per gli aggiornamenti della protezione di Microsoft Windows NT Workstation 4.0 Service Pack 6a e Windows 2000 Service Pack 2 è terminato il 30 giugno 2004, quello di Microsoft Windows NT Server 4.0 Service Pack 6a è terminato il 31 dicembre 2004 e quello di Microsoft Windows 2000 Service Pack 3 è terminato il 30 giugno 2005. Nel caso si utilizzi ancora uno di questi sistemi operativi, che cosa è necessario fare?**
Il ciclo di vita per i sistemi Windows NT Workstation 4.0 Service Pack 6a, Windows NT Server 4.0 Service Pack 6a, Windows 2000 Service Pack 2 e Windows 2000 Service Pack 3 è terminato. Per evitare di esporre i propri sistemi a potenziali vulnerabilità, si raccomanda ai clienti che utilizzano ancora queste versioni dei sistemi operativi di eseguire quanto prima la migrazione a versioni supportate. Per ulteriori informazioni sul ciclo di vita dei prodotti Windows, visitare il [sito Web Ciclo di vita del supporto Microsoft](http://go.microsoft.com/fwlink/?linkid=21742). Per ulteriori informazioni sul periodo di supporto esteso per gli aggiornamenti per la protezione di queste versioni del sistema operativo, visitare il sito del [Servizio Supporto Tecnico Clienti Microsoft](http://go.microsoft.com/fwlink/?linkid=33328).

I clienti che hanno ancora la necessità di servizi di supporto per questi prodotti sono invitati a contattare il loro rappresentante del team Microsoft, il responsabile tecnico dei rapporti con i clienti oppure il rappresentante del partner Microsoft appropriato per informazioni sui servizi di supporto personalizzati. I clienti che non dispongono di un contratto Alliance, Premier o Authorized possono contattare le filiali Microsoft locali. Per informazioni sui contatti, visitare il [sito Web Microsoft Worldwide](http://go.microsoft.com/fwlink/?linkid=33329), selezionare il Paese desiderato e fare clic su **Go** per visualizzare un elenco di numeri telefonici. Quando si effettua la chiamata, richiedere di parlare con il responsabile locale delle vendite per i servizi di supporto Premier. Per ulteriori informazioni, vedere le [domande frequenti sul ciclo di vita del supporto per i sistemi operativi Windows](http://go.microsoft.com/fwlink/?linkid=33330).

**È possibile utilizzare Microsoft Baseline Security Analyzer (MBSA) per verificare se è necessario installare questo aggiornamento?**
La seguente tabella contiene le informazioni di riepilogo sul rilevamento MBSA dell'aggiornamento per la protezione

| Prodotto               | MBSA 1.2.1 | Enterprise Update Scan Tool (EST) | MBSA 2.0 |
|------------------------|------------|-----------------------------------|----------|
| **.NET Framework 2.0** | No         | Sì                                | Sì       |

Per ulteriori informazioni su MBSA, visitare il [sito Web MBSA](http://go.microsoft.com/fwlink/?linkid=21134). Per ulteriori informazioni sul software che attualmente non viene rilevato da Microsoft Update e MBSA 2.0, vedere l'[articolo della Microsoft Knowledge Base 895660](http://support.microsoft.com/kb/895660).

**Che cos'èEnterprise** **Update Scan Tool (EST)?**
Nell'ambito del continuo impegno nella creazione di strumenti di rilevamento dei problemi descritti nei bollettini sulla sicurezza, Microsoft rende disponibile uno strumento di rilevamento autonomo da utilizzare nei casi in cui Microsoft Baseline Security Analyzer (MBSA) e lo strumento di rilevamento di Microsoft Office non siano in grado di rilevare se è necessario installare un aggiornamento durante il ciclo di rilascio Microsoft Security Response Center (MSRC). Questo strumento di rilevamento autonomo è Enterprise Update Scan Tool (EST) ed è destinato agli amministratori aziendali. La creazione di un Enterprise Update Scanning Tool per un bollettino specifico consente ai clienti di eseguire lo strumento dall'interfaccia della riga di comando e di visualizzare i risultati all'interno di un file di output XML. Al fine di agevolarne l'utilizzo, allo strumento è allegata la relativa documentazione dettagliata. È inoltre disponibile una versione dello strumento destinata agli amministratori di SMS che offre un funzionamento integrato con la soluzione SMS.

**È possibile utilizzare una versione di** **Enterprise** **Update Scan Tool (EST) per verificare se è necessario installare questo aggiornamento?**
Sì. Microsoft ha creato una versione di Enterprise Update Scanning Tool (EST) che verifica se è necessario installare l'aggiornamento. Per collegamenti ai download e ulteriori informazioni sulla versione di Enterprise Update Scanning Tool rilasciata questo mese, vedere il seguente [sito Web Microsoft](http://support.microsoft.com/kb/894193). Si consiglia ai clienti di SMS di leggere la risposta alla domanda frequente "È possibile utilizzare Systems Management Server (SMS) per verificare se è necessario installare questo aggiornamento?". Domande frequenti per ottenere ulteriori informazioni su SMS ed EST.

**È possibile utilizzare Systems Management Server (SMS) per verificare se è necessario installare questo aggiornamento?**
**La seguente tabella contiene le informazioni di riepilogo di SMS dell'aggiornamento per la protezione.**

| Prodotto               | SMS 2.0      | SMS 2003 |
|------------------------|--------------|----------|
| **.NET Framework 2.0** | Sì (con EST) | Sì       |

SMS esegue il rilevamento tramite MBSA e, di conseguenza, presenta la stessa limitazione descritta precedentemente in questo bollettino in relazione al software che MBSA non è in grado di rilevare.

Per SMS 2.0, è possibile utilizzare SMS SUS Feature Pack, che comprende Security Update Inventory Tool, per rilevare gli aggiornamenti della protezione. SMS SUIT esegue il rilevamento tramite il motore MBSA 1.2.1. Per ulteriori informazioni su Security Update Inventory Tool, visitare il seguente [sito Web Microsoft](http://support.microsoft.com/kb/894154/). Per ulteriori informazioni sulle limitazioni di Security Update Inventory Tool, consultare l'[articolo della Microsoft Knowledge Base 306460](http://support.microsoft.com/kb/306460/). SMS SUS Feature Pack include inoltre Microsoft Office Inventory Tool, lo strumento che consente il rilevamento degli aggiornamenti necessari per le applicazioni di Microsoft Office.

SMS 2003 Inventory Tool for Microsoft Updates può essere utilizzato in SMS 2003 per il rilevamento tramite SMS degli aggiornamenti della protezione disponibili in [Microsoft Update](http://update.microsoft.com/microsoftupdate/v6/default.aspx?ln=it-it) e supportati da [Windows Server Update Services](http://go.microsoft.com/fwlink/?linkid=50120). Per ulteriori informazioni su SMS 2003 Inventory Tool for Microsoft Updates, visitare il seguente [sito Web Microsoft](http://go.microsoft.com/fwlink/?linkid=50757). SMS 2003 può identificare gli aggiornamenti necessari per le applicazioni di Microsoft Office anche tramite Microsoft Office Inventory Tool.

Per ulteriori informazioni su SMS, visitare il [sito Web SMS](http://www.microsoft.com/italy/smserver/default.mspx).

Dettagli della vulnerabilità
----------------------------

<span></span>
#### Vulnerabilità legata all'intercettazione di informazioni personali nella cartella delle applicazioni .NET 2.0 - CVE-2006-1300

Questa vulnerabilità legata all'intercettazione di informazioni personali può consentire a un utente malintenzionato di ignorare la protezione di ASP.Net e ottenere l'accesso non autorizzato agli oggetti contenuti nella cartella delle applicazioni per nome. Si noti che questa vulnerabilità non consente di eseguire codice o acquisire direttamente diritti utente più elevati, ma potrebbe essere utilizzata per raccogliere informazioni utili al fine di compromettere ulteriormente il sistema interessato.

#### Fattori attenuanti della vulnerabilità della cartella delle applicazioni .NET 2.0 - CVE-2006-1300:

-   Per impostazione predefinita, nelle directory della cartella delle applicazioni non è abilitata l'esplorazione delle directory. Un utente malintenzionato dovrebbe indovinare o conoscere i nomi dei file che desidera recuperare o visualizzare.
-   Per impostazione predefinita, le estensioni di file che sono utilizzate dai progetti Web Visual Studio e ASP.NET sono mappate in aspnet\_isapi.dll System.Web.HttpForbiddenHandler e, di conseguenza, i file con queste estensioni non possono essere recuperati o visualizzati in modalità remota utilizzando questa vulnerabilità.

    Di seguito viene riportato un elenco delle estensioni protette (non vulnerabili): \*.asax, \*.ascx, \*.master, \*.skin, \*.browser, \*.sitemap, \*.config (ma non \*.exe.config o \*.dll.config), \*.cs, \*.csproj, \*.vb, \*.vbproj, \*.webinfo, \*.licx, \*.resx, \*.resources, \*.mdb, \*.vjsproj, \*.java, \*.dd, \*.jsl, \*.ldb, \*.ad, \*.ldd, \*.sd, \*.cd, \*.adprototype, \*.lddprototype, \*.sdm, \*.sdmDocument, \*.mdf, \*.ldf, \*.exclude, \*.refresh

-   IIS 6.0 non invia tipi di file per i quali non è disponibile il mapping MIME definito, ma memorizza solo i mapping MIME consentiti nel metabase.

    Ad esempio, se un tipo di file personalizzato con l'estensione .data si trova nella cartella "app\_data" di un server IIS6, ma non è presente un'associazione MIME per i file .data definiti in IIS o nel Registro di sistema di Windows sul server, IIS non utilizzerà questo tipo di file e restituirà l'errore 404 (indipendentemente dalla cartella o directory in cui si trova il file).

-   I clienti che utilizzano URLScan e che hanno seguito le istruzioni indicate nell'[articolo della Knowledge Base 815155](http://support.microsoft.com/kb/815155) per rafforzare le applicazioni Web ASP.NET sono meno esposti a questa vulnerabilità.

#### Soluzioni alternative per la vulnerabilità della cartella delle applicazioni .NET 2.0 - CVE-2006-1300

Microsoft ha verificato le soluzioni alternative seguenti. Sebbene queste soluzioni alternative non eliminino la vulnerabilità sottostante, contribuiscono comunque a bloccare i vettori di attacchi noti. Se una soluzione alternativa riduce la funzionalità, viene identificata nella sezione seguente.

-   **Rimuovere l'autorizzazione di lettura da tutte le cartelle delle applicazioni ASP.NET 2.0.**
    La rimozione delle autorizzazioni di lettura per i contenuti Web consentono di proteggere il sistema interessato dai tentativi di sfruttamento di questa vulnerabilità.

Per impostare le autorizzazioni per i contenuti Web in Windows 2000 con IIS5.0 utilizzando MMC (Microsoft Management Console):

1.  **Fare clic su Start**, scegliere **Esegui** e digitare: **%systemroot%\\system32\\inetsrv\\iis.msc**
2.  Quando lo snap-in MMC "**Internet Information Services**" viene caricato, nel riquadro sinistro, fare clic sul segno (+) accanto al nome del computer per espandere l'elenco di siti Web ospitati sul server.
3.  Espandere il primo sito Web facendo clic sul segno (+) accanto ad esso.
4.  Per ogni "Cartella delle applicazioni" ASP.NET 2.0, fare clic con il pulsante destro del mouse sulla cartella e scegliere "**Proprietà**"
    Per un elenco completo delle cartelle delle applicazioni ASP.NET 2.0, visitare questo [sito Web](http://msdn2.microsoft.com/it-it/library/ex526337(vs.80).aspx).
5.  Nella scheda "**Directory**" o "**Directory virtuale**" deselezionare la check box accanto a "**Lettura**" e scegliere "**OK**".
6.  Ripetere il passaggio 3 per tutti i siti Web e le applicazioni ospitati sul server.

Per impostare le autorizzazioni per i contenuti Web in Windows 2003 con IIS.6.0 utilizzando MMC (Microsoft Management Console):

1.  **Fare clic su Start**, scegliere **Esegui** e digitare: **%systemroot%\\system32\\inetsrv\\iis.msc**
2.  Terminato il caricamento dello snap-in MMC "**Internet Information Services**", nel riquadro sinistro, fare clic sul segno (+) accanto al nome del computer
3.  Fare clic sul segno (+) accanto alla cartella "**Siti Web**" per espandere l'elenco di siti Web ospitati sul server.
4.  Espandere il primo sito Web facendo clic sul segno (+) accanto ad esso.
5.  Per ogni "Cartella delle applicazioni" ASP.NET 2.0, fare clic con il pulsante destro del mouse sulla cartella e scegliere "**Proprietà**"
    Per un elenco completo delle cartelle delle applicazioni ASP.NET 2.0, visitare questo [sito Web](http://msdn2.microsoft.com/it-it/library/ex526337(vs.80).aspx).
6.  Nella scheda "**Directory**" o "**Directory virtuale**" deselezionare la check box accanto a "**Lettura**" e scegliere "**OK**".
7.  Ripetere il passaggio 4 per tutti i siti Web e le applicazioni ospitati sul server.

**Effetto della soluzione alternativa:** Se si nega l'accesso in lettura alla directory virtuale, viene impedita la riflessione e, di conseguenza, il debug remoto.

-   **Utilizzare URLScan con l'impostazione DenyUrlSequences per disattivare gli URL che richiedono estensioni protette.**
    1.  Se URLScan è già installato, eseguire una copia di backup del file URLScan.ini prima di continuare con il passaggio successivo.
    2.  Configurare il file **URLScan.ini** (per impostazione predefinita nella cartella **%windir%\\system32\\inetsrv\\urlscan**) con le seguenti impostazioni:
    3.  Nella sezione **\[Opzioni\]**, assicurarsi che **NormalizeUrlBeforeScan** sia impostato su **1**
    4.  Nella sezione **\[Opzioni\]**, assicurarsi che **VerifyNormalization** sia impostato su **1**
    5.  Nella sezione **\[DenyUrlSequences\]**, assicurarsi che sia presente nell'elenco il carattere barra rovesciata "**\\**"
    6.  Riavviare IIS per rendere effettive le modifiche.

**Nota** Le suddette impostazioni vengono attivate per impostazione predefinita nelle versioni di URLScan installate dalla procedura guidata IIS Lockdown e in tutte le installazioni autonome di URLScan 2.5.

**Nota** Per ulteriori informazioni sulla configurazione di URLScan in modo da utilizzare le applicazioni ASP.NET, vedere l'articolo della Knowledge Base 815155.

**Effetto della soluzione alternativa:** La configurazione errata di URLScan può impedire il corretto funzionamento di alcune applicazioni Web.

-   **Per i file delle cartelle App\_\*, utilizzare estensioni file non associate a ASP.NET e per le quali non è disponibile un mapping di tipo MIME compatibile con IIS.**
    Se l'estensione di un file statico non presenta mapping di tipo MIME, IIS 6.0 non lo utilizzerà**.**

**Effetto della soluzione alternativa:** Nessuno

#### Domande frequenti sulla vulnerabilità della cartella delle applicazioni .NET 2.0 - CVE-2006-1300:

**Qual è la portata o l'impatto di questa vulnerabilità?**
Questa vulnerabilità dell'intercettazione di informazioni personali può consentire a un utente malintenzionato di ignorare la protezione di ASP.Net e ottenere l'accesso non autorizzato agli oggetti contenuti nella cartella delle applicazioni per nome. Si noti che questa vulnerabilità non consente di eseguire codice o acquisire direttamente diritti utente più elevati, ma potrebbe essere utilizzata per raccogliere informazioni utili al fine di compromettere ulteriormente il sistema interessato.

**Quali sono le cause di questa vulnerabilità?**
ASP .NET 2.0 non convalida correttamente l'URL inoltrato.

**Che cos'è ASP.NET**
[ASP.NET](http://www.asp.net/) è un insieme di tecnologie di .NET Framework che consentono agli sviluppatori di creare applicazioni Web e servizi Web XML.
A differenza delle pagine Web tradizionali, che impiegano una combinazione di HTML statico e script, ASP.NET utilizza pagine compilate basate sugli eventi. Ciò consente agli sviluppatori di creare applicazioni basate sul Web che offrono la ricchezza di funzionalità tipicamente associata alle applicazioni basate su linguaggi come Visual Basic o Visual C++. Poiché ASP.NET è un ambiente applicativo basato sul Web, richiede l'esistenza di un server Web sottostante che fornisca le funzionalità HTTP di base. Per questo motivo, ASP.NET interagisce con IIS 5.0 in Windows 2000, IIS 5.1 in Windows XP e IIS 6.0 in Windows Server 2003.

**A quali attacchi viene esposto il sistema a causa di questa vulnerabilità?**
Sfruttando questa vulnerabilità, un utente malintenzionato potrebbe ottenere l'accesso non autorizzato ad alcune parti di un sito Web. Le azioni che potrebbero essere intraprese da un utente malintenzionato dipendono dai contenuti specifici oggetto di protezione.

**Quali capacità sono necessarie per sfruttare questa vulnerabilità?**
In uno scenario di attacco dal Web, l'utente malintenzionato dovrebbe avere accesso a un sito Web contenente una cartella delle applicazioni per tentare di sfruttare questa vulnerabilità. Si noti che questa vulnerabilità non consente di eseguire codice o acquisire direttamente diritti utente più elevati, ma potrebbe essere utilizzata per raccogliere informazioni utili al fine di compromettere ulteriormente il sistema interessato.

**Quali sono i sistemi principalmente interessati da questa vulnerabilità?**
I sistemi per Internet sono maggiormente interessati da questa vulnerabilità. Sono esposti anche i siti Web interni che utilizzano ASP.NET per ospitare dati riservati.

**È possibile sfruttare questa vulnerabilità tramite Internet?**
Sì. Un utente malintenzionato può tentare di sfruttare questa vulnerabilità tramite Internet.

**Quali sono gli scopi dell'aggiornamento?**
L'aggiornamento elimina la vulnerabilità modificando il modo in cui ASP.NET convalida i percorsi URL.

**Al momento del rilascio di questo bollettino le informazioni sulla vulnerabilità erano disponibili pubblicamente?**
No. Microsoft ha ricevuto informazioni sulla vulnerabilità da fonti private. Secondo le informazioni in possesso di Microsoft, al momento della pubblicazione del presente bollettino l'esistenza di questa vulnerabilità non era stata ancora divulgata pubblicamente.

**Al momento del rilascio di questo bollettino erano già stati segnalati attacchi basati sullo sfruttamento di questa vulnerabilità?**
No. Al momento della pubblicazione del presente bollettino, Microsoft non aveva ricevuto alcuna segnalazione in merito allo sfruttamento di questa vulnerabilità a scopo di attacco, né dell'esistenza di un codice di prova pubblicato.

Informazioni sull'aggiornamento per la protezione
-------------------------------------------------

<span></span>
**Software interessato:**

Per informazioni sull'aggiornamento per la protezione specifico per il software interessato, fare clic sul collegamento corrispondente:

#### Microsoft .NET Framework versione 2.0

**Prerequisiti**
L'aggiornamento per la protezione richiede Microsoft .NET Framework versione 2.0

Deve essere installato Microsoft Windows Installer 3.1. Per installare la versione più recente di Windows Installer, visitare il seguente sito Web Microsoft:

[Windows Installer 3.1 Redistributable (v2)](http://www.microsoft.com/downloads/details.aspx?displaylang=it&familyid=889482fc-5f56-4a38-b838-de776fd4138c)

**Disponibilità nei service pack futuri:**
L'aggiornamento per l'eliminazione di questo problema è incluso in Microsoft .NET Framework versione 2.0 Service Pack 1.

**Informazioni per l'installazione**

Questo aggiornamento per la protezione supporta le seguenti opzioni del programma di installazione.

<table class="dataTable">
<caption>
Opzioni del programma di installazione supportate dall'aggiornamento per la protezione
</caption>
<tr class="thead">
<th>
Opzione
</th>
<th>
Descrizione
</th>
</tr>
<tr>
<td style="border:1px solid black;">
**/help**
</td>
<td style="border:1px solid black;">
Visualizza le opzioni della riga di comando.
</td>
</tr>
<tr>
<th colspan="2">
Modalità di installazione
</th>
</tr>
<tr class="alternateRow">
<td style="border:1px solid black;">
**/quiet**
</td>
<td style="border:1px solid black;">
Modalità senza intervento dell'utente. È analoga alla modalità automatica, ma non vengono visualizzati i messaggi di stato o di errore.
</td>
</tr>
<tr>
<th colspan="2">
Opzioni di riavvio
</th>
</tr>
<tr>
<td style="border:1px solid black;">
**/norestart**
</td>
<td style="border:1px solid black;">
Non esegue il riavvio del sistema al termine dell'installazione.
</td>
</tr>
<tr class="alternateRow">
<td style="border:1px solid black;">
**/forcerestart**
</td>
<td style="border:1px solid black;">
Esegue il riavvio del computer dopo l'installazione e impone la chiusura delle altre applicazioni all'arresto del sistema senza salvare i file aperti.
</td>
</tr>
<tr>
<td style="border:1px solid black;">
**/warnrestart\[:**x\]
</td>
<td style="border:1px solid black;">
Viene visualizzata una finestra di dialogo contenente un timer che avvisa l'utente che il computer verrà riavviato dopo *x* secondi. L'impostazione predefinita è 30 secondi. Da utilizzare insieme all'opzione **/quiet** o **/passive**.
</td>
</tr>
<tr class="alternateRow">
<td style="border:1px solid black;">
**/promptrestart**
</td>
<td style="border:1px solid black;">
Visualizza una finestra di dialogo in cui si richiede all'utente locale di consentire il riavvio del sistema.
</td>
</tr>
<tr>
<th colspan="2">
Opzioni speciali
</th>
</tr>
<tr>
<td style="border:1px solid black;">
**/overwriteoem**
</td>
<td style="border:1px solid black;">
Sovrascrive i file OEM senza chiedere conferma.
</td>
</tr>
<tr class="alternateRow">
<td style="border:1px solid black;">
**/nobackup**
</td>
<td style="border:1px solid black;">
Non esegue il backup dei file necessari per la disinstallazione.
</td>
</tr>
<tr>
<td style="border:1px solid black;">
**/forceappsclose**
</td>
<td style="border:1px solid black;">
Impone la chiusura delle altre applicazioni all'arresto del computer.
</td>
</tr>
<tr class="alternateRow">
<td style="border:1px solid black;">
**/log:percorso**
</td>
<td style="border:1px solid black;">
Consente di salvare i file di registro dell'installazione in un percorso diverso.
</td>
</tr>
<tr>
<td style="border:1px solid black;">
**/integrate:percorso**
</td>
<td style="border:1px solid black;">
Integra l'aggiornamento nei file di origine di Windows. Questi file sono contenuti nel percorso specificato nell'opzione di installazione.
</td>
</tr>
<tr class="alternateRow">
<td style="border:1px solid black;">
**/extract\[:percorso\]**
</td>
<td style="border:1px solid black;">
Estrae i file senza avviare il programma di installazione.
</td>
</tr>
<tr>
<td style="border:1px solid black;">
**/ER**
</td>
<td style="border:1px solid black;">
Attiva la segnalazione errori estesa.
</td>
</tr>
<tr class="alternateRow">
<td style="border:1px solid black;">
**/verbose**
</td>
<td style="border:1px solid black;">
Attiva la registrazione dettagliata. Durante l'installazione, viene creato %Windir%\\CabBuild.log. Questo registro contiene dettagli sui file copiati. L'utilizzo di questa opzione può rallentare il processo di installazione.
</td>
</tr>
</table>
 
**Nota** È possibile combinare queste opzioni in un unico comando. Per garantire la compatibilità con le versioni precedenti, l'aggiornamento per la protezione supporta anche le opzioni utilizzate dalla versione precedente del programma di installazione. Per ulteriori informazioni sulle opzioni di installazione supportate, consultare [l'articolo della Microsoft Knowledge Base 262841](http://support.microsoft.com/kb/262841). Per ulteriori informazioni sul programma di installazione Update.exe, visitare il [sito Web Microsoft TechNet](http://go.microsoft.com/fwlink/?linkid=38951).

**Informazioni per la distribuzione**

Per installare l'aggiornamento per la protezione senza l'intervento dell'utente, immettere la riga seguente al prompt dei comandi:

**NDP20-KB917283-x86.exe /quiet**

**NDP20-KB917283-x64.exe /quiet**

**NDP20-KB917283-xia64.exe /quiet**

**Nota** L'utilizzo dell'opzione **/quiet** evita di visualizzare tutti i messaggi, inclusi i messaggi di errore. Quando viene utilizzata l'opzione **/quiet**, è opportuno che gli amministratori adottino uno dei metodi supportati per verificare che l'installazione sia avvenuta correttamente. Gli amministratori devono inoltre esaminare il file KB917283.log per individuare eventuali messaggi di errore registrati quando questa opzione è attivata.

Per installare l'aggiornamento per la protezione senza imporre il riavvio del sistema, immettere la riga seguente al prompt dei comandi:

**NDP20-KB917283-x86.exe /norestart**

**NDP20-KB917283-x64.exe /norestart**

**NDP20-KB917283-xia64.exe /quiet**

Per ulteriori informazioni su come eseguire la distribuzione di questo aggiornamento per la protezione con Software Update Services, visitare il [sito Web Software Update Services](http://go.microsoft.com/fwlink/?linkid=21125).

**Necessità di riavvio**
Per questo aggiornamento non è necessario riavviare il sistema. Il programma di installazione arresta i servizi necessari, applica l'aggiornamento, quindi riavvia i servizi. Tuttavia, se per una ragione qualsiasi non è possibile arrestare i servizi richiesti, o se i file richiesti sono in uso, sarà necessario riavviare il sistema. In questo caso, viene visualizzato un messaggio in cui si indica di riavviare il sistema.

Per ridurre le probabilità di dover effettuare un riavvio, interrompere tutti i servizi interessati e chiudere tutte le applicazioni che potrebbero utilizzare i file interessati prima di installare l'aggiornamento per la protezione. Per ulteriori informazioni sui motivi della richiesta di riavvio del computer, vedere l'[articolo della Microsoft Knowledge Base 887012](http://support.microsoft.com/kb/887012).

**Informazioni per la rimozione**
Per rimuovere questo aggiornamento, utilizzare Installazione applicazioni dal Pannello di controllo.

**Informazioni sui file**
I file della versione in lingua inglese di questo aggiornamento presentano gli attributi riportati nella tabella che segue (o valori successivi). Le date e le ore dei file indicati nella tabella sono espresse utilizzando l'ora UTC (Coordinated Universal Time). Al momento della visualizzazione, tali informazioni verranno convertite nella data e nell'ora locali. Per informazioni sulle differenze fra l'ora UTC e l'ora locale, utilizzare la scheda **Fuso orario** dello strumento Data e ora del Pannello di controllo.

Microsoft .NET Framework versione 2.0

| Nome file          | Versione      | Data        | Ora   | Dimensione |
|--------------------|---------------|-------------|-------|------------|
| Aspnet\_filter.dll | 2.0.50727.101 | 14-apr-2006 | 06:08 | 10.752     |

Microsoft .NET Framework versione 2.0 in Windows Server, 2003 Enterprise Edition per sistemi basati su Itanium; Windows Server 2003, Datacenter Edition per sistemi basati su Itanium; Windows Server 2003, Enterprise Edition con SP1 per sistemi basati su Itanium; Windows Server 2003, Datacenter Edition con SP1 per sistemi basati su Itanium:

| Nome file          | Versione      | Data        | Ora   | Dimensione |
|--------------------|---------------|-------------|-------|------------|
| Aspnet\_filter.dll | 2.0.50727.101 | 14-apr-2006 | 04:03 | 34.304     |

Microsoft .NET Framework versione 2.0 in Windows Server 2003, Standard x64 Edition; Windows Server 2003, Enterprise x64 Edition; Windows Server 2003, Datacenter x64 Edition; Windows Server 2003 R2, Standard x64 Edition; Windows Server 2003 R2, Enterprise x64 Edition e Windows Server 2003 R2, Datacenter x64 Edition:

| Nome file          | Versione      | Data        | Ora   | Dimensione |
|--------------------|---------------|-------------|-------|------------|
| Aspnet\_filter.dll | 2.0.50727.101 | 14-apr-2006 | 06:08 | 10.752     |

**Verifica dell'installazione dell'aggiornamento**

-   **Verifica della versione dei file**

    **Nota** Poiché esistono varie versioni di Microsoft Windows, la procedura riportata di seguito potrebbe risultare diversa nel computer in uso. In tal caso, consultare la documentazione del prodotto per eseguire tutti i passaggi.

    1.  Fare clic su **Start**, quindi su **Cerca**.
    2.  Nella finestra **Risultati ricerca**, nel riquadro **Ricerca guidata**, scegliere **Tutti i file e le cartelle**.
    3.  Nella casella **Nome del file o parte del nome**, digitare il nome del file, individuato nell'appropriata tabella di informazioni sui file, quindi fare clic su **Cerca**.
    4.  Nell'elenco dei file, fare clic con il pulsante destro del mouse sul file individuato nell'appropriata tabella di informazioni sui file, quindi scegliere **Proprietà**.
    5.  Nella scheda **Versione**, individuare il numero di versione del file installato nel computer e confrontarlo con quello specificato nell'appropriata tabella di informazioni sui file.
        **Nota** È possibile che durante l'installazione alcuni attributi diversi dalla versione del file vengano modificati. Il confronto di altri attributi dei file con le informazioni disponibili nella tabella non è un metodo supportato per la verifica dell'installazione dell'aggiornamento. In alcuni casi, inoltre, è possibile che i file vengano rinominati durante l'installazione. Se le informazioni sul file o sulla versione non sono disponibili, utilizzare uno degli altri metodi disponibili per verificare l'installazione dell'aggiornamento.

### Altre informazioni

**Ringraziamenti**

Microsoft [ringrazia](http://go.microsoft.com/fwlink/?linkid=21127) i seguenti utenti per aver collaborato alla protezione dei sistemi dei clienti:

-   Urs Eichmann di [PRISMA Informatik](http://www.prismanet.ch) per aver segnalato la vulnerabilità dell'intercettazione di informazioni personali nella cartella delle applicazioni NET 2.0 - [CVE-2006-1300](http://www.cve.mitre.org/cgi-bin/cvename.cgi?name=cve-2006-1300)

**Download di altri aggiornamenti per la protezione:**

Sono disponibili aggiornamenti per altri problemi di protezione nei seguenti siti:

-   Gli aggiornamenti per la protezione sono disponibili nell'[Area download Microsoft](http://www.microsoft.com/downloads/results.aspx?displaylang=it&freetext=security_patch) ed è possibile individuarli in modo semplice eseguendo una ricerca con la parola chiave "security\_patch".
-   Gli aggiornamenti per i sistemi consumer sono disponibili nel [sito Web Microsoft Update](http://update.microsoft.com/microsoftupdate/v6/default.aspx?ln=it-it).

**Supporto tecnico:**

-   Per usufruire dei servizi del supporto tecnico, visitare il sito del [Servizio Supporto Tecnico Clienti Microsoft](http://go.microsoft.com/fwlink/?linkid=21131). Le chiamate al supporto tecnico relative agli aggiornamenti per la protezione sono gratuite.
-   I clienti internazionali possono ottenere assistenza tecnica presso le filiali Microsoft locali. Il supporto relativo agli aggiornamenti di protezione è gratuito. Per ulteriori informazioni su come contattare Microsoft per ottenere supporto, visitare il [sito Web del supporto internazionale](http://go.microsoft.com/fwlink/?linkid=21155).

**Fonti di informazioni sulla sicurezza:**

-   Nel [sito Web Sicurezza di Microsoft TechNet](http://www.microsoft.com/italy/technet/security/default.mspx) sono disponibili ulteriori informazioni sulla protezione e la sicurezza dei prodotti Microsoft.
-   [Microsoft Software Update Services](http://go.microsoft.com/fwlink/?linkid=21133)
-   [Microsoft Windows Server Update Services](http://go.microsoft.com/fwlink/?linkid=50120)
-   [Microsoft Baseline Security Analyzer](http://go.microsoft.com/fwlink/?linkid=21134) (MBSA)
-   [Windows Update](http://update.microsoft.com/microsoftupdate/v6/default.aspx?ln=it-it)
-   [Microsoft Update](http://update.microsoft.com/microsoftupdate/v6/default.aspx?ln=it-it)
-   Catalogo di Windows Update: Per ulteriori informazioni sul catalogo di Windows Update, vedere l'[articolo della Microsoft Knowledge Base 323166](http://support.microsoft.com/kb/323166).
-   [Office Update](http://office.microsoft.com/it-it/downloads/fx101321101040.aspx)

**Software Update Services:**

Microsoft Software Update Services (SUS) consente agli amministratori di eseguire in modo rapido e affidabile la distribuzione dei più recenti aggiornamenti critici e per la protezione sia nei server basati su Windows 2000 e Windows Server 2003 sia nei computer desktop che eseguono Windows 2000 Professional o Windows XP Professional.

Per ulteriori informazioni su come eseguire la distribuzione degli aggiornamenti per la protezione con Software Update Services, visitare il [sito Web Software Update Services](http://go.microsoft.com/fwlink/?linkid=21133).

**Windows Server Update Services:**

Utilizzando Windows Server Update Services (WSUS), gli amministratori possono eseguire in modo rapido e affidabile la distribuzione dei più recenti aggiornamenti critici e per la protezione nei sistemi operativi Windows 2000 e versioni successive, Office XP e versioni successive, Exchange Server 2003 ed SQL Server 2000 in Windows 2000 e versioni successive.

Per ulteriori informazioni su come eseguire la distribuzione degli aggiornamenti per la protezione con Windows Server Update Services, visitare il [sito Web Windows Server Update Services](http://go.microsoft.com/fwlink/?linkid=50120).

**Systems Management Server:**

Microsoft Systems Management Server (SMS) offre una soluzione aziendale altamente configurabile per la gestione degli aggiornamenti. Tramite SMS gli amministratori possono identificare i sistemi Windows che richiedono gli aggiornamenti per la protezione ed eseguire la distribuzione controllata di tali aggiornamenti in tutta l'azienda, riducendo al minimo le eventuali interruzioni del lavoro degli utenti finali. Per ulteriori informazioni sull'utilizzo di SMS 2003 per la distribuzione degli aggiornamenti per la protezione, visitare il [sito Web SMS 2003 Security Patch Management](http://go.microsoft.com/fwlink/?linkid=22939). Gli utenti di SMS 2.0 possono inoltre utilizzare [Software Updates Service Feature Pack](http://go.microsoft.com/fwlink/?linkid=33340) per semplificare la distribuzione degli aggiornamenti per la protezione. Per informazioni su SMS, visitare il [sito Web SMS](http://www.microsoft.com/italy/smserver/default.mspx).

**Nota** SMS utilizza Microsoft Baseline Security Analyzer, lo strumento di rilevamento di Microsoft Office, ed Enterprise Update Scanning Tool per offrire il più ampio supporto possibile per il rilevamento e la distribuzione degli aggiornamenti inclusi nei bollettini sulla sicurezza. Alcuni aggiornamenti non possono essere tuttavia rilevati tramite questi strumenti. In questi casi, per applicare gli aggiornamenti a computer specifici è possibile utilizzare le funzionalità di inventario di SMS. Per ulteriori informazioni sulla procedura da utilizzare, visitare il seguente [sito Web](http://go.microsoft.com/fwlink/?linkid=33341). Alcuni aggiornamenti per la protezione richiedono diritti di amministrazione dopo il riavvio del sistema. Per installare tali aggiornamenti è possibile utilizzare Elevated Rights Deployment Tool, disponibile in [SMS 2003 Administration Feature Pack](http://go.microsoft.com/fwlink/?linkid=33387) e in [SMS 2.0 Administration Feature Pack](http://go.microsoft.com/fwlink/?linkid=21161).

**Dichiarazione di non responsabilità:**

Le informazioni disponibili nella Microsoft Knowledge Base sono fornite "come sono" senza garanzie di alcun tipo. Microsoft non rilascia alcuna garanzia, esplicita o implicita, inclusa la garanzia di commerciabilità e di idoneità per uno scopo specifico. Microsoft Corporation o i suoi fornitori non saranno, in alcun caso, responsabili per danni di qualsiasi tipo, inclusi i danni diretti, indiretti, incidentali, consequenziali, la perdita di profitti e i danni speciali, anche qualora Microsoft Corporation o i suoi fornitori siano stati informati della possibilità del verificarsi di tali danni. Alcuni stati non consentono l'esclusione o la limitazione di responsabilità per danni diretti o indiretti e, dunque, la sopracitata limitazione potrebbe non essere applicabile.

**Versioni:**

-   V1.0 (11 luglio 2006): Pubblicazione del bollettino.
-   V1.1 (11 luglio 2006): Il bollettino ha aggiornato la sezione "Avvertenze".
-   V1.2 (19 luglio 2006): Il bollettino ha aggiornato la sezione "Avvertenze". Sono state fornite spiegazioni aggiuntive relative ai "Prerequisiti" e alle "Informazioni per l'installazione" per "Microsoft .NET Framework versione 2.0" nella sezione "Informazioni sull'aggiornamento della protezione".
-   V1.3 (29 novembre 2006): Nel bollettino è stata aggiornata la sezione "Avvertenze" e "Quali sono i problemi conosciuti che potrebbero verificarsi quando si installa questo aggiornamento per la protezione?" sotto la sezione "Domande frequenti relative a questo aggiornamento per la protezione".

*Built at 2014-04-18T01:50:00Z-07:00*
