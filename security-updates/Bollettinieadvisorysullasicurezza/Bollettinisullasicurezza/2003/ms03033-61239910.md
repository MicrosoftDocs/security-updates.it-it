---
TOCTitle: 'MS03-033'
Title: 'Bollettino Microsoft sulla sicurezza MS03-033 - Importante'
ms:assetid: 'ms03-033'
ms:contentKeyID: 61239910
ms:mtpsurl: 'https://technet.microsoft.com/it-IT/library/ms03-033(v=Security.10)'
---

Security Bulletin

Bollettino Microsoft sulla sicurezza MS03-033 - Importante
==========================================================

Aggiornamento per la protezione di Microsoft Data Access Components (823718)
----------------------------------------------------------------------------

Data di pubblicazione: mercoledì 20 agosto 2003

**Data di pubblicazione originale: 20 agosto 2003**

#### Riepilogo

**Destinatari**: clienti che utilizzano Microsoft Windows.

**Effetti della vulnerabilità**: esecuzione di codice non autorizzato

**Livello di gravità:**
Importante

**Raccomandazioni**: è consigliabile applicare la patch immediatamente

**Software interessati**:

-   Microsoft Data Access Components 2.5
-   Microsoft Data Access Components 2.6
-   Microsoft Data Access Components 2.7

**Software non interessati**:

-   Microsoft Data Access Components 2.8

**Bollettino per gli utenti finali**: una versione per gli utenti finali di questo bollettino è disponibile all'indirizzo:

[http://www.microsoft.com/italy/security/security\_bulletins/ms03-033.asp](http://www.microsoft.com/security/security_bulletins/ms03-033.asp).

### Informazioni generali

Dettagli tecnici
----------------

<span></span>
**Descrizione tecnica:**

Microsoft Data Access Components (MDAC) è un insieme di componenti utilizzato per ottenere la connettività di database nelle piattaforme Windows. La tecnologia MDAC è molto diffusa ed è probabilmente presente nella maggior parte dei sistemi Windows:

-   È inclusa per impostazione predefinita in Windows XP, Windows 2000, Windows Millennium Edition e Windows Server 2003.
-   È disponibile per il download come [tecnologia autonoma](http://msdn.microsoft.com/library/default.asp?url=/downloads/list/dataaccess.asp).
-   Viene installata o fornita insieme a molti altri prodotti e tecnologie. Ad esempio, MDAC è disponibile in Windows NT® 4.0 Option Pack e SQL Server 2000, mentre alcuni dei suoi componenti sono presenti in Internet Explorer, anche se MDAC non è installato.

MDAC fornisce le funzionalità sottostanti necessarie per numerose operazioni di database, come la connessione a database remoti e la restituzione dei dati ai client. Per ottenere l'elenco dei server Microsoft SQL Server presenti nella rete, i computer client inviano una richiesta broadcast a tutti i dispositivi della rete. A causa di un difetto presente in un componente specifico di MDAC, un utente malintenzionato può rispondere a tale richiesta restituendo un pacchetto con formato non valido, in modo da causare un overflow del buffer, che se sfruttato può consentire all'autore dell'attacco di ottenere gli stessi privilegi dell'applicazione che ha inviato la richiesta broadcast, inclusi quelli che consentono la creazione, la modifica o l'eliminazione di dati nel sistema, la riconfigurazione del sistema stesso, la formattazione del disco rigido e l'esecuzione di programmi non autorizzati.

La patch di questo bollettino sostituisce le patch del bollettino MS02-040. È pertanto necessario installare questa patch che, oltre alle correzioni della patch MS02-040, contiene anche una correzione per la protezione.

**Fattori attenuanti:**

-   MDAC 2.8 non presenta il difetto corretto dal presente bollettino.

**Livello di gravità**:

|              |            |
|--------------|------------|
| **MDAC 2.5** | Importante |
| **MDAC 2.6** | Importante |
| **MDAC 2.7** | Importante |

La [classificazione](http://technet.microsoft.com/security/bulletin/rating) della gravità di cui alla tabella precedente si basa sui tipi di sistemi interessati dalla vulnerabilità, sui modelli di deployment più comuni e sui potenziali effetti del problema in tali ambienti.

**Identificatore della vulnerabilità:** [CAN-2003-0353](http://www.cve.mitre.org/cgi-bin/cvename.cgi?name=can-2003-0353)

**Versioni verificate:**

Microsoft ha eseguito test in Microsoft Data Access Components 2.5, 2.6, 2.7 e 2.8 per verificare se tali prodotti sono interessati dalla vulnerabilità. Le versioni precedenti non sono più supportate e potrebbero essere o meno interessate dal problema.

Domande frequenti
-----------------

<span></span>
**La patch include altre correzioni per la protezione?**
Sì. La patch include la correzione per la vulnerabilità a livello di sicurezza illustrata nel bollettino [MS02-040](http://technet.microsoft.com/security/bulletin/ms02-040). Per applicare la patch del bollettino MS02-040 è pertanto necessario installare la patch del presente bollettino, che la sostituisce.

**Qual è la portata o l'impatto di questa vulnerabilità?**
Si tratta di una vulnerabilità di [sovraccarico del buffer](http://technet.microsoft.com/security/bulletin/glossary) che, se sfruttata, può consentire a un utente malintenzionato di ottenere lo stesso livello di autorizzazioni del processo il cui viene generato il sovraccarico. Nel peggiore dei casi, ossia nel caso in cui il processo viene eseguito con i privilegi dell'amministratore del computer, l'autore dell'attacco può ottenere il controllo completo del sistema interessato e, di conseguenza, svolgere qualsiasi azione consentita all'utente legittimo, incluse la creazione, la modifica o l'eliminazione di dati nel sistema, la riconfigurazione del sistema stesso, la formattazione del disco rigido e l'esecuzione di programmi non autorizzati.

**Quali sono le cause di questa vulnerabilità?**
Questa vulnerabilità è dovuta alla presenza di un buffer non controllato in un componente specifico di MDAC. Sfruttando questa vulnerabilità, un utente malintenzionato potrebbe ottenere il controllo completo del sistema e svolgere qualsiasi azione consentita al processo legittimo.

**Che cos'è MDAC?**
[Microsoft Data Access Components (MDAC)](http://msdn.microsoft.com/library/default.asp?url=/library/en-us/dnmdac/html/technologyfeatures.asp) è un insieme di componenti che semplifica l'accesso ai database e l'utilizzo dei relativi dati da parte dei programmi. Attualmente è possibile creare database in vari formati, come database SQL, database di Access, file XML e così via, e memorizzarli in varie posizioni, ad esempio in sistemi locali o in server di database remoti. MDAC offre un insieme di funzioni consolidato che consente di utilizzare in modo coerente qualsiasi tipo di database (per una trattazione esauriente su MDAC e i relativi componenti, consultare [MSDN](http://msdn.microsoft.com/library/en-us/dnmdac/html/data_mdacinstall.asp?frame=true)).

**Qual è il difetto del componente di MDAC interessato?**
Il problema si presenta perché i dati contenuti nel pacchetto non vengono convalidati correttamente dal client.

**Come è possibile stabilire se MDAC è installato nel sistema?**
La tecnologia MDAC è molto diffusa ed è probabilmente presente nella maggior parte dei sistemi:

-   Viene installata automaticamente insieme a Windows XP, Windows ME, Windows 2000 e Windows Server 2003 (la versione installata con Windows Server 2003 non è tuttavia affetta dalla vulnerabilità).
-   È disponibile per il download dal sito Web di Microsoft.
-   Viene installata insieme ad altre applicazioni Microsoft, come Windows NT 4.0 Option Pack, Microsoft Access e SQL Server.
-   Alcuni dei componenti di MDAC sono inclusi in altre tecnologie Microsoft. Ad esempio, Internet Explorer include alcune funzioni di MDAC.

È inoltre disponibile uno strumento che consente di determinare la versione di MDAC in esecuzione nel sistema. Per informazioni su tale strumento e sul suo utilizzo, vedere l'articolo [307255](http://support.microsoft.com/default.aspx?scid=kb;en-us;307255) della Microsoft Knowledge Base.

**A quali attacchi viene esposto il sistema a causa di questa vulnerabilità?**
Sfruttando questa vulnerabilità, un utente malintenzionato può rispondere alla richiesta di un sistema client restituendo un pacchetto UDP con formato non corretto, provocando un sovraccarico del buffer. Questo consentirebbe all'autore dell'attacco di eseguire nel sistema qualsiasi azione consentita al processo in cui si è verificato il sovraccarico.

**In quale modo un hacker può sfruttare questa vulnerabilità?**
Per sfruttare questa vulnerabilità un utente malintenzionato può monitorare il traffico di una rete, in attesa che un computer client richieda l'enumerazione dei sistemi SQL Server presenti al suo interno, quindi rispondere alla richiesta restituendo un pacchetto con formato non corretto, in modo da generare un sovraccarico del buffer in un componente specifico di MDAC nel sistema client.

**Quali sono gli scopi della patch?**
La patch elimina la vulnerabilità verificando la correttezza del numero dei byte specificati nella risposta.

Disponibilità della patch
-------------------------

<span></span>
**Posizioni per il download di questa patch**

-   MDAC:

    [tutte le versioni interessate](http://microsoft.com/downloads/details.aspx?familyid=9107abc6-8995-4a99-b6a0-478b3a847e9c&displaylang=en)

#### Ulteriori informazioni sulla patch

Piattaforma per l'installazione:

È possibile installare la patch nei seguenti sistemi:

-   MDAC 2.5 Service Pack 2
-   MDAC 2.5 Service Pack 3
-   MDAC 2.6 Service Pack 2
-   MDAC 2.7
-   MDAC 2.7 Service Pack 1

**Disponibilità nei service pack futuri:**

La correzione di questo problema verrà inclusa in MDAC 2.5 SP5 e MDAC 2.7 SP2

**Necessario riavvio:** si

**Possibilità di disinstallare la patch:** no

**Patch preesistenti:**

Questa patch sostituisce quella fornita nel bollettino [MS02-040](http://www.microsoft.com/technet/security/bulletin/ms02-040.asp).

Verifica dell'installazione della patch:

-   Per verificare l'installazione della patch nel computer, utilizzare il manifest riportato nell'articolo 823718 della Microsoft Knowledge Base.

**Avvertenze:**

Nessuna

**Localizzazione:**

Le versioni localizzate di questa patch sono disponibili nelle posizioni indicate nella sezione "Disponibilità della patch".

**Download di altre patch di protezione:**

Sono disponibili patch per altri problemi di protezione nei seguenti siti:

-   Le patch di protezione sono disponibili nel [Microsoft Download Center](http://www.microsoft.com/downloads/search.aspx?displaylang=it) ed è possibile individuarle in modo semplice eseguendo una ricerca con la parola chiave "security\_patch".
-   Le patch per i sistemi consumer sono disponibili nel sito Web [Windows Update](http://v4.windowsupdate.microsoft.com/it/default.asp).

#### Ulteriori informazioni:

**Ringraziamenti**

Microsoft [ringrazia](http://www.microsoft.com/technet/security/bulletin/policy.asp)[Aaron C. Newman di Application Security, Inc.](http://www.appsecinc.com) per averci segnalato il problema e avere collaborato con noi al fine di proteggere i clienti.

**Supporto tecnico**:

-   Il problema è descritto in dettaglio nell'articolo [823718](http://support.microsoft.com/default.aspx?scid=kb;en-us;823718)della Microsoft Knowledge Base. Gli articoli della Microsoft Knowledge Base sono disponibili nel sito Web [Microsoft Online Support](http://search.support.microsoft.com/kb/c.asp?sd=so&ln=it).
-   Per usufruire dei servizi di supporto tecnico, visitare il sito [Microsoft Product Support Services](http://support.microsoft.com/default.aspx?scid=fh;it;cntact). Le chiamate al supporto tecnico relative alle patch di protezione sono gratuite.

**Fonti di informazioni sulla sicurezza**: nella sezione dedicata alla sicurezza del sito Web [Microsoft TechNet](http://www.microsoft.com/italy/technet/sicurezza.asp) sono disponibili ulteriori informazioni sulla protezione e la sicurezza dei prodotti Microsoft.

**Dichiarazione di non responsabilità**:

Le informazioni disponibili nella Microsoft Knowledge Base sono fornite "come sono" senza garanzie di alcun tipo. Conseguentemente, Microsoft non rilascia alcuna garanzia, esplicita o implicita, inclusa la garanzia di commerciabilità e di idoneità per uno scopo specifico. Microsoft o i suoi fornitori non saranno, in alcun caso, responsabili per danni di qualsiasi tipo, inclusi i danni diretti, indiretti, incidentali, consequenziali, la perdita di profitti, e i danni punitivi o speciali, anche se Microsoft o i suoi fornitori siano stati informati della possibilità del verificarsi di tali danni. Alcuni stati non consentono l'esclusione o la limitazione di responsabilità per danni diretti o indiretti e, dunque, la sopracitata limitazione potrebbe non essere applicabile.

**Versioni**:

-   V1.0 (20.08.03): pubblicazione del bollettino.

*Built at 2014-04-18T01:50:00Z-07:00*
