---
TOCTitle: 'MS03-011'
Title: 'Bollettino Microsoft sulla sicurezza MS03-011 - Critico'
ms:assetid: 'ms03-011'
ms:contentKeyID: 61239888
ms:mtpsurl: 'https://technet.microsoft.com/it-IT/library/ms03-011(v=Security.10)'
---

Security Bulletin

Bollettino Microsoft sulla sicurezza MS03-011 - Critico
=======================================================

Un bug di Microsoft VM potrebbe compromettere la sicurezza del sistema (816093)
-------------------------------------------------------------------------------

Data di pubblicazione: lunedì 3 marzo 2003

**Data di pubblicazione originale: 9 aprile 2003**

#### Riepilogo

**Destinatari**: clienti che utilizzano Microsoft® Windows®.

**Effetti della vulnerabilità**: esecuzione di codice scelto dall'autore dell'attacco.

**Livello di gravità**: critico

**Raccomandazioni**: installare la build 3810 o successiva di Microsoft VM, come descritto di seguito.

**Bollettino per gli utenti finali**: una versione per gli utenti finali di questo bollettino è disponibile all'indirizzo:
<http://www.microsoft.com/italy/security/security_bulletins/ms03-011.asp>

**Software interessati**:

-   Le versioni della macchina virtuale Microsoft (Microsoft VM) sono identificate dai numeri di build, che possono essere determinati utilizzando lo strumento JVIEW, come descritto nella sezione Domande frequenti.
    Queste vulnerabilità interessano tutte le build di Microsoft VM fino alla build 5.0.3809 compresa.

### Informationi generali

Dettagli tecnici
----------------

<span></span>
**Descrizione tecnica:**

Microsoft VM è una macchina virtuale per il sistema operativo Win32®. È inclusa in quasi tutte le versioni di Windows (l'elenco completo è disponibile nella sezione Domande frequenti) e in quasi tutte le versioni di Internet Explorer.

La versione attuale di Microsoft VM, che comprende tutte le precedenti correzioni del prodotto, è stata aggiornata al fine di includere anche l'ultimo problema di protezione segnalato. Questa nuova vulnerabilità interessa il componente ByteCode Verifier di Microsoft VM ed è dovuta al fatto che tale componente non verifica correttamente la presenza di uno specifico codice non autorizzato durante il caricamento delle applet Java. L'autore dell'attacco crea in genere un'applet Java non autorizzata e la inserisce in una pagina Web che, se aperta, sfrutta la vulnerabilità. Tale pagina Web può essere inserita in un sito Web o inviata per posta elettronica.

**Fattori attenuanti:**

-   Per sfruttare questa vulnerabilità attraverso il Web, l'autore dell'attacco deve indurre un utente a visitare un sito Web da lui stesso controllato. Di per sé la vulnerabilità non è infatti in grado di obbligare un utente a visitare un sito Web.
-   Nell'Area Siti con restrizioni le applet Java sono disattivate. Di conseguenza, se in tale area si apre la posta HTML con un client quale Outlook 2002 o Outlook Express 6, oppure Outlook 98 o 2000 utilizzato in combinazione con Outlook Email Security Update, il rischio di un attacco basato sulla posta viene eliminato.
-   Poiché la vulnerabilità acquisisce solo i privilegi dell'utente, per coloro che non dispongono di privilegi amministrativi il rischio risulterà ridotto.
-   Gli amministratori IT aziendali possono limitare il rischio per gli utenti impostando nel firewall filtri in grado di individuare e bloccare il codice Internet.

**Livello di gravità:**

|                  |         |
|------------------|---------|
| **Microsoft VM** | Critico |

La [classificazione](http://technet.microsoft.com/security/bulletin/rating)  della gravità di cui alla tabella precedente si basa sui tipi di sistemi interessati dalla vulnerabilità, sui modelli di deployment più comuni e sui potenziali effetti del problema in tali ambienti.

**Identificatore della vulnerabilità:**[CAN-2003-0111](http://www.cve.mitre.org/cgi-bin/cvename.cgi?name=can-2003-0111)

**Versioni testate:**

Per verificare la presenza della vulnerabilità, Microsoft ha eseguito il testing delle build di VM a partire dalla 5.0.3802. Le versioni precedenti non sono più [supportate](http://support.microsoft.com/directory/discontinue.asp) e potrebbero essere o meno interessate da questo problema.

Domande frequenti
-----------------

<span></span>
**Quale vulnerabilità a livello di sicurezza viene eliminata dalla nuova build di VM?**
La nuova build di VM include tutte le correzioni per la protezione rilasciate in precedenza ed elimina anche l'ultima vulnerabilità a livello di sicurezza segnalata, che interessa il componente ByteCode Verifier e consente a un eventuale hacker di eseguire qualsiasi codice non autorizzato nel sistema dell'utente.

**Che cos'è Microsoft VM?**
La [macchina virtuale Microsoft](http://www.microsoft.com/java/) (Microsoft VM) consente l'esecuzione dei programmi Java sulle piattaforme Windows ed è disponibile in quasi tutte le versioni di Windows e Internet Explorer. Le vulnerabilità descritte interessano tutti gli utenti che dispongono di Microsoft VM.

**Come è possibile verificare se il componente Microsoft VM è installato nel sistema?**
Microsoft VM è sicuramente installato nelle seguenti versioni di Windows:

-   Microsoft Windows 95
-   Microsoft Windows 98 and 98SE
-   Microsoft Windows Millennium
-   Microsoft Windows NT 4.0, beginning with Service Pack 1
-   Microsoft Windows 2000 versions prior to Service Pack 4
-   Microsoft Windows XP

Microsoft VM è disponibile anche in numerose versioni di Internet Explorer e in altri prodotti. Per verificare se questo componente è installato, effettuare le seguenti operazioni:

1.  Fare clic su Start, quindi su Esegui.
2.  Aprire una finestra di comando utilizzando uno dei metodi seguenti:
    -   In Windows 98 o Windows Millennium, digitare "command" (senza virgolette) e premere INVIO.
    -   In Windows NT 4.0, Windows 2000 o Windows XP, digitare "cmd" (senza virgolette) e premere INVIO.
        -   Nella finestra di comando visualizzata digitare "Jview" (senza virgolette). Se il programma viene eseguito, significa che il componente Microsoft VM è installato. Se viene visualizzato un messaggio di errore per segnalare che il programma specificato non esiste, significa che tale componente non è installato.

**Si tratta di una nuova versione di Microsoft VM?**
La build 3810 di Microsoft VM è la nuova versione di Microsoft VM.

**Come è possibile determinare la versione di Microsoft VM utilizzata?**
Per determinare il numero di build:

1.  Fare clic su Start, quindi su Esegui.
2.  In Windows 95, 98 o ME digitare "command" (senza virgolette). In Windows NT 4.0, 2000 o XP digitare "cmd" (senza virgolette). Premere INVIO.
3.  Nella finestra di comando visualizzata digitare "Jview" (senza virgolette) e premere INVIO.
4.  Il numero di versione è visualizzato nella prima riga dell'elenco risultante, in formato x.yy.zzzz, dove le ultime quattro cifre rappresentano il numero di build.

**Che cosa è necessario fare una volta determinato il numero di versione?**
Per individuare l'operazione da eseguire, utilizzare la tabella sottostante.

| Numero di versione | Operazione da eseguire                                                                                                         |
|--------------------|--------------------------------------------------------------------------------------------------------------------------------|
| 3809 o inferiore   | Installare la build 3810 di Microsoft VM. (disponibile nel sito Web [Windows Update](http://www.microsoft.com/windowsupdate)). |
| 3810 o superiore   | Nessuna. Questa versione è già protetta contro le vulnerabilità descritte.                                                     |

**L'amministratore di rete può scaricare la patch dal sito Windows Update e utilizzarla per aggiornare i sistemi degli utenti?**
Sì. Per aggiornare le versioni di Microsoft VM esistenti, attenersi alla seguente procedura:

1.  Accedere al sito Web Windows Update.
2.  In "Altre opzioni", nel riquadro di sinistra, fare clic su "Personalizza Windows Update" .
3.  In "Impostazione delle opzioni per Windows Update", selezionare la casella di controllo "Visualizzazione del collegamento al Catalogo di Windows Update nella sezione Vedere anche", quindi fare clic su "Salva impostazioni".
4.  Tornare al sito Web Windows Update.
5.  In "Vedere anche", nel riquadro di sinistra, fare clic su "Catalogo di Windows Update".
6.  Fare clic su "Trova aggiornamenti per i sistemi operativi Microsoft".
7.  Selezionare il sistema operativo e la lingua desiderati.
8.  Selezionare "Aggiornamenti importanti e Service Pack".
9.  Selezionare tutte le patch che si desidera scaricare, quindi fare clic su "Vai al Raccoglitore download" per eseguire il download.

Per ulteriori informazioni sull'utilizzo del Catalogo di Windows Update vedere:

-   Windows NT 4.0: articolo 313191 della Microsoft Knowledge Base.
-   Windows 2000: articolo 323166 della Microsoft Knowledge Base.
-   Windows XP: articolo 323166 della Microsoft Knowledge Base.
-   Altri sistemi operativi: articolo 810030 della Microsoft Knowledge Base.

**Quali sono le cause di questa vulnerabilità?**
Questa vulnerabilità è dovuta a un bug nella funzione di ByteCode Verifier che esegue il controllo del codice durante il caricamento iniziale da parte di Microsoft VM.

**Che cos'è ByteCode Verifier?**
ByteCode Verifier è un processo a basso livello di Microsoft VM responsabile della verifica della validità del codice, o codice byte, durante il caricamento iniziale in Microsoft VM.

**Qual è il difetto del componente ByteCode di Microsoft VM?**
È presente un bug nella funzione di ByteCode Verifier che esegue i controlli durante il caricamento del codice. Poiché tale funzione non controlla correttamente una particolare sequenza di codici byte, è possibile utilizzare un'applet non autorizzata in grado di sfruttare l'assenza del controllo per aggirare i controlli di sicurezza successivi.

**A quali attacchi viene esposto il sistema a causa di questa vulnerabilità?**
Sfruttando questa vulnerabilità, un eventuale hacker può creare un'applet Java non autorizzata in grado di eseguire nel computer dell'utente il codice scelto dall'autore dell'attacco. Poiché tale codice può essere eseguito solo con le autorizzazioni dell'utente, sarà sottoposto a tutte le limitazioni eventualmente impostate per l'utente.

**In quale modo un hacker può sfruttare questa vulnerabilità?**
Questa vulnerabilità può essere sfruttata creando un'applet Java non autorizzata e inserendola in una pagina Web contenuta in un sito Web o inviata direttamente all'utente in un messaggio di posta elettronica.

**Quale tipo di rischio può derivare da un attacco basato sulla posta?**
**Gli attacchi basati sull'invio di un'applet non autorizzata tramite posta HTML possono non riuscire perché i più recenti client di posta Microsoft non consentono l'esecuzione delle applet Java contenute nei messaggi di posta elettronica. Per impostazione predefinita Outlook Express 6 e Outlook 2002 impediscono infatti l'esecuzione delle applet Java incorporate nella posta HTML. L'esecuzione delle applet Java viene impedita anche da Outlook 98 e 2000, nei sistemi in cui è installato** [Outlook Email Security Update](http://office.microsoft.com/downloads/2000/out2sec.aspx). Questo tipo di attacco ha invece il vantaggio di poter essere diretto verso utenti specifici. Anziché attendere che l'utente visiti il suo sito, l'hacker può infatti inviare l'applet direttamente all'indirizzo del destinatario.

**Quali sono gli scopi della patch?** La patch elimina la vulnerabilità garantendo la corretta esecuzione dei controlli da parte di ByteCode Verifier durante il caricamento dell'applet Java.

**Soluzioni alternative**

**Esistono soluzioni alternative che è possibile adottare durante la valutazione o il testing di Microsoft VM?**
Esistono numerose soluzioni alternative che è possibile adottare temporaneamente durante la valutazione e il testing di Microsoft VM:

-   In ambiente aziendale è possibile utilizzare filtri per applicazioni a livello di firewall, per esaminare e/o bloccare il codice Internet
-   Se si utilizza una versione recente del client Microsoft Outlook, come Outlook 2002 o Outlook Express 6, gli attacchi tramite posta elettronica vengono bloccati per impostazione predefinita. Se si utilizza una versione meno recente dei client Microsoft Outlook, come Outlook 98 o 2000, per bloccare gli attacchi basati sulla posta elettronica è necessario applicare Outlook Email Security Update.
-   È possibile impedire l'esecuzione delle applet Java nell'area Internet di Internet Explorer. La disattivazione delle applet Java può tuttavia influire sulla possibilità di visualizzare determinate pagine Web. Per disattivare le applet Java nell'area Internet:
    -   Scegliere **Opzioni Internet** dal menu **Strumenti**, fare clic sulla scheda **Protezione**, quindi fare clic sul pulsante **Livello personalizzato**.
    -   Nella casella di riepilogo **Impostazioni**, selezionare l'opzione **Disattiva Java** del gruppo **Autorizzazioni Java**, quindi fare due volte clic su **OK**.

Disponibilità della patch
-------------------------

<span></span>
**Posizioni per il download di questa patch**

La patch per l'aggiornamento delle copie di Microsoft VM esistenti è disponibile nel sito Web [Windows Update](http://v4.windowsupdate.microsoft.com/it/default.asp).

**Nota:**è disponibile anche una versione della patch per il download e il deployment in rete. Per informazioni sul reperimento di tale patch, vedere la sezione Domande frequenti.

#### Ulteriori informazioni sulla patch

**Piattaforme per l'installazione:**
È possibile installare questa patch nei seguenti sistemi:

-   Microsoft Windows 98 and 98SE
-   Microsoft Windows Millennium
-   Microsoft Windows NT 4.0, beginning with Service Pack 3
-   Windows 2000 [Service Pack 2](http://www.microsoft.com/windows2000/downloads/servicepacks/sp2/) or Windows 2000 [Service Pack 3](http://www.microsoft.com/windows2000/downloads/servicepacks/sp3/default.asp)
-   Microsoft Windows XP Gold or [Service Pack 1](http://www.microsoft.com/windowsxp/pro/downloads/servicepacks/sp1/default.asp)

**Disponibilità nei service pack futuri:**

Le correzioni contenute in questa build saranno incluse in tutte le build di VM future

**Necessario riavvio:** sì

**Possibilità di disinstallare la patch:** no

**Patch preesistenti:**

La nuova build di VM sostituisce tutte le build fino alla 5.0.3809 compresa e include le correzioni per tutti i problemi descritti nei seguenti bollettini Microsoft sulla sicurezza:

-   [MS99-031](http://technet.microsoft.com/security/bulletin/ms99-031)
-   [MS99-045](http://technet.microsoft.com/security/bulletin/ms99-045)
-   [MS00-011](http://technet.microsoft.com/security/bulletin/ms00-011)
-   [MS00-059](http://technet.microsoft.com/security/bulletin/ms00-059)
-   [MS00-075](http://technet.microsoft.com/security/bulletin/ms00-075)
-   [MS00-081](http://technet.microsoft.com/security/bulletin/ms00-081)
-   [MS02-013](http://technet.microsoft.com/security/bulletin/ms02-013)
-   [MS02-052](http://technet.microsoft.com/security/bulletin/ms02-052)
-   [MS02-069](http://technet.microsoft.com/security/bulletin/ms02-069)

**Verifica dell'installazione della patch:** Per informazioni sulla verifica dell'installazione della patch, vedere l'articolo [816093](http://support.microsoft.com/default.aspx?scid=kb;en-us;816093)della Microsoft Knowledge Base.

**Nota:** la chiave di registro indicata in tale articolo costituisce il fattore determinante per la corretta installazione della patch, indipendentemente dal numero di versione visualizzato da Jview.

**Avvertenze**

Nessuna

**Localizzazione:**

Le versioni localizzate di questa patch sono disponibili nelle posizioni indicate nella sezione "Disponibilità della patch".

**Download di altre patch di protezione:**

Sono disponibili patch per altri problemi di protezione nei seguenti siti:

-   Le patch di protezione sono disponibili nel [Microsoft Download Center](http://www.microsoft.com/downloads/search.asp?search=keyword&value='security_patch'&opsysid=1) ed è possibile individuarle in modo semplice eseguendo una ricerca con la parola chiave "security\_patch".
-   Le patch per i sistemi consumer sono disponibili nel sito Web [Windows Update](http://windowsupdate.microsoft.com/).

#### Ulteriori informazioni:

**Supporto tecnico**:

-   Il problema è descritto in dettaglio nell'articolo [816093](http://support.microsoft.com/default.aspx?scid=kb;it;816093) della Microsoft Knowledge Base. Gli articoli della Microsoft Knowledge Base sono disponibili nel sito Web [Microsoft Online Support](http://search.support.microsoft.com/kb/c.asp?sd=so&ln=it).
-   Per usufruire dei servizi di supporto tecnico, visitare il sito [Microsoft Product Support Services](http://support.microsoft.com/default.aspx?scid=fh;it;cntact). Le chiamate al supporto tecnico relative alle patch di protezione sono gratuite.

**Fonti di informazioni sulla sicurezza**: nella sezione dedicata alla sicurezza del sito Web [Microsoft TechNet](http://www.microsoft.com/technet/security/default.mspx) sono disponibili ulteriori informazioni sulla protezione e la sicurezza dei prodotti Microsoft.

**Dichiarazione di non responsabilità**:

Le informazioni disponibili nella Microsoft Knowledge Base sono fornite "come sono" senza garanzie di alcun tipo. Conseguentemente, Microsoft non rilascia alcuna garanzia, esplicita o implicita, inclusa la garanzia di commerciabilità e di idoneità per uno scopo specifico. Microsoft o i suoi fornitori non saranno, in alcun caso, responsabili per danni di qualsiasi tipo, inclusi i danni diretti, indiretti, incidentali, consequenziali, la perdita di profitti, e i danni punitivi o speciali, anche se Microsoft o i suoi fornitori siano stati informati della possibilità del verificarsi di tali danni. Alcuni stati non consentono l'esclusione o la limitazione di responsabilità per danni diretti o indiretti e, dunque, la sopracitata limitazione potrebbe non essere applicabile.

**Versioni**:

-   V1.0 (19.03.03): creazione del bollettino.

*Built at 2014-04-18T01:50:00Z-07:00*
