---
TOCTitle: 'MS03-020'
Title: 'Bollettino Microsoft sulla sicurezza MS03-020 - Critico'
ms:assetid: 'ms03-020'
ms:contentKeyID: 61239897
ms:mtpsurl: 'https://technet.microsoft.com/it-IT/library/ms03-020(v=Security.10)'
---

Security Bulletin

Bollettino Microsoft sulla sicurezza MS03-020 - Critico
=======================================================

Patch cumulativa per Internet Explorer (818529)
-----------------------------------------------

Data di pubblicazione: mercoledì 4 giugno 2003 | Aggiornamento: mercoledì 4 giugno 2003

**Data di pubblicazione originale: 4 giugno 2003**

#### Riepilogo

**Destinatari**: clienti che utilizzano Microsoft Internet Explorer.

**Effetti della vulnerabilità**: consente a un hacker di eseguire comandi nel sistema dell'utente.

**Livello di gravità**: critico.

**Raccomandazioni**: si consiglia agli amministratori di sistema di applicare immediatamente la patch.

**Software interessati**:

-   Microsoft Internet Explorer 5.01
-   Microsoft Internet Explorer 5.5
-   Microsoft Internet Explorer 6.0
-   Microsoft Internet Explorer 6.0 for Windows Server 2003

### Informazioni generali

Dettagli tecnici
----------------

<span></span>
**Descrizione tecnica:**

Si tratta di una patch cumulativa che include le funzionalità di tutte le patch precedenti per Internet Explorer 5.01, 5.5 e 6.0 e consente di eliminare anche due vulnerabilità scoperte di recente:

-   In URLMON.DLL è presente una vulnerabilità di sovraccarico del buffer dovuta al fatto che Internet Explorer non determina correttamente un tipo di oggetto restituito da un server Web. Un hacker potrebbe sfruttare questa vulnerabilità per eseguire codice arbitrario sul sistema di un utente. L'utente può consentire a un hacker di sfruttare questa vulnerabilità semplicemente visitando il suo sito Web, senza eseguire alcuna altra operazione. Un utente malintenzionato potrebbe inoltre creare un messaggio di posta HTML predisposto in modo da consentire lo sfruttamento di questa vulnerabilità.
-   Un difetto in shdocvw.dll, che non implementa un blocco appropriato in una finestra di dialogo per il download dei file. Un hacker potrebbe sfruttare questa vulnerabilità per eseguire codice arbitrario sul sistema di un utente. L'utente può consentire a un hacker di sfruttare questa vulnerabilità semplicemente visitando il suo sito Web, senza eseguire alcuna altra operazione. Un utente malintenzionato potrebbe inoltre creare un messaggio di posta HTML predisposto in modo da consentire lo sfruttamento di questa vulnerabilità.

Per sfruttare questi difetti, l'autore dell'attacco deve gestire un sito Web contenente una pagina Web appositamente predisposta e indurre un utente a visitare il sito. In caso di attacco tramite posta HTML, l'utente malintenzionato deve creare un messaggio di posta HTML appositamente predisposto e inviarlo al destinatario.

Come le precedenti patch cumulative per Internet Explorer, rilasciate con i bollettini [MS03-004](http://technet.microsoft.com/security/bulletin/ms03-004) e [MS03-015](http://www.microsoft.com/italy/technet/solutions/security/ms03_015.mspx), se non è stato applicato l'aggiornamento di HTML Help anche questa patch cumulativa impedisce l'esecuzione del metodo window.showHelp( ). Se è stato installato il controllo HTML Help aggiornato dall'articolo [811630](http://support.microsoft.com/default.aspx?scid=kb;it;811630) della Knowledge Base, sarà possibile continuare a utilizzare la funzionalità HTML Help anche dopo l'applicazione della patch.

**Fattori attenuanti:**

Per impostazione predefinita, in Windows Server 2003 Internet Explorer viene eseguito in modalità [Protezione avanzata di IE](http://www.microsoft.com/downloads/details.aspx?familyid=d41b036c-e2e1-4960-99bb-9757f7e9e31b&displaylang=en). Questa configurazione predefinita di Internet Explorer blocca l'attacco.

-   In un attacco dal Web, l'utente malintenzionato deve gestire un sito Web contenente una pagina in grado di sfruttare questa particolare vulnerabilità. L'autore dell'attacco non può in alcun modo obbligare l'utente a visitare un sito Web dannoso, ma deve attirare le vittime, in genere inducendole a fare clic su un collegamento al proprio sito.
-   Il codice eseguito nel sistema dispone unicamente dei privilegi dell'utente connesso.

**Livello di gravità**:

|               | Internet Explorer 5.01 SP3 | Internet Explorer 5.5 SP2 | Internet Explorer 6.0 Gold | Internet Explorer 6.0 SP1 | Internet Explorer 6.0 for Windows Server 2003 |
|---------------|----------------------------|---------------------------|----------------------------|---------------------------|-----------------------------------------------|
| CAN-2003-0344 | Critico                    | Critico                   | Critico                    | Critico                   | Moderato                                      |
| CAN-2003-0309 | Critico                    | Critico                   | Critico                    | Critico                   | Moderato                                      |

La [classificazione](http://technet.microsoft.com/security/bulletin/rating) della gravità di cui alla tabella precedente si basa sui tipi di sistemi interessati dalla vulnerabilità, sui modelli di deployment più comuni e sui potenziali effetti del problema in tali ambienti.

**Identificatori delle vulnerabilità:**

-   ****[CAN-2003-0344](http://www.cve.mitre.org/cgi-bin/cvename.cgi?name=can-2003-0344)
-   [CAN-2003-0309](http://www.cve.mitre.org/cgi-bin/cvename.cgi?name=can-2003-0309)

**Versioni testate:**

La presenza di queste vulnerabilità è stata verificata in Internet Explorer 5.01 Service Pack 3, Internet Explorer 5.5 SP2, Internet Explorer 6.0 e Internet Explorer 6.0 SP1. Le versioni precedenti non sono più [supportate](http://support.microsoft.com/directory/discontinue.asp) e potrebbero essere o meno interessate da questo problema. Per ulteriori informazioni sul ciclo di vita dei componenti di Windows, visitare:.<http://microsoft.com/windows/lifecycle/desktop/consumer/components.mspx>

Domande frequenti
-----------------

<span></span>
**Quali vulnerabilità vengono eliminate da questa patch?**
Si tratta di una patch cumulativa che include le funzionalità di tutte le patch precedenti per Internet Explorer ed elimina anche due vulnerabilità scoperte di recente, che possono essere sfruttate da un hacker per eseguire codice arbitrario nel sistema dell'utente.

**CAN-2003-0344:**

**Qual è la portata o l'impatto della prima vulnerabilità?**
Si tratta di una vulnerabilità di [sovraccarico del buffer](http://technet.microsoft.com/security/bulletin/glossary). Se un hacker riesce a sfruttare questa vulnerabilità e un utente visita un sito controllato da quest'ultimo, l'autore dell'attacco può utilizzare Internet Explorer per eseguire codice arbitrario nel contesto dell'utente connesso.

**Quali sono le cause di questa vulnerabilità?**
Questa vulnerabilità è dovuta alla presenza di un buffer non controllato in URLMON.DLL.

**Che cos'è URLMON.DLL?**
URLMON.DLL è il componente di Internet Explorer responsabile della gestione dell'elaborazione degli URL e delle informazioni restituite da un sito Web.

**Qual è il difetto della modalità di gestione delle informazioni restituite dai siti Web da parte di URLMON.DLL?**
È presente un difetto nella modalità con cui Internet Explorer determina il tipo di un oggetto, dovuto al fatto che Internet Explorer non controlla correttamente i parametri durante la determinazione del tipo. Tale difetto può generare un sovraccarico del buffer, che può provocare un errore in Internet Explorer e consentire a un hacker di eseguire codice arbitrario nel computer dell'utente.

**A quali attacchi viene esposto il sistema a causa di questa vulnerabilità?**
Sfruttando questa vulnerabilità un utente malintenzionato può provocare un errore di Internet Explorer che consente di eseguire codice arbitrario. L'autore dell'attacco può pertanto eseguire qualsiasi azione nel sistema dell'utente, nel contesto di protezione dell'utente connesso.

**CAN-2003-0309**

**Qual è la portata o l'impatto della seconda vulnerabilità?**
Si tratta di una vulnerabilità di [sovraccarico del buffer](http://technet.microsoft.com/security/bulletin/glossary). Se un hacker riesce a sfruttare questa vulnerabilità e un utente visita un sito controllato da quest'ultimo o legge un messaggio di posta elettronica appositamente predisposto, l'autore dell'attacco può utilizzare Internet Explorer per eseguire codice arbitrario nel contesto dell'utente connesso.

**Quali sono le cause di questa vulnerabilità?**
Questa vulnerabilità è dovuta a un difetto nella modalità con cui SHDOCVW.DLL gestisce alcune finestre di dialogo per il download di più file.

**Che cos'è SHDOCVW.DLL?**
SHDOCVW.DLL è il componente di Internet Explorer responsabile della gestione dell'elaborazione degli URL e delle informazioni restituite da un sito Web.

**Qual è il difetto nella modalità con cui SHDOCVW.DLL gestisce le finestre di dialogo per il download di più file?**
Quando un utente fa clic su un collegamento a un file in Internet Explorer, viene visualizzata una finestra di conferma del download, che permette all'utente di salvare il file localmente, di aprirlo o di annullare la richiesta. A causa di un difetto in SHDOCVW.DLL, quando vengono visualizzate le finestre di dialogo per il download di più file viene avviata l'esecuzione del file. Questo consente a un hacker di eseguire codice arbitrario nel computer dell'utente.

**A quali attacchi viene esposto il sistema a causa di queste vulnerabilità?**
Sfruttando questa vulnerabilità un utente malintenzionato può provocare un errore di Internet Explorer che consente di eseguire codice arbitrario. L'autore dell'attacco può pertanto eseguire qualsiasi azione nel sistema dell'utente, nel contesto di protezione dell'utente connesso.

**In quale modo un hacker può sfruttare queste vulnerabilità?**
Un hacker può tentare di sfruttare questa vulnerabilità gestendo una pagina Web appositamente predisposta. Quando l'utente visita tale pagina Web, in Internet Explorer può verificarsi un errore che consente l'esecuzione di codice arbitrario nel contesto dell'utente. Un utente malintenzionato potrebbe inoltre creare un messaggio di posta HTML predisposto in modo da consentire lo sfruttamento di questa vulnerabilità.

**Se si utilizza Internet Explorer in Windows Server 2003, il problema ha una portata più limitata?**
Sì. Per impostazione predefinita, in Windows Server 2003 Internet Explorer viene eseguito in una modalità limitata denominata Protezione avanzata di IE. La configurazione Protezione avanzata di IE è costituita da un gruppo di impostazioni di Internet Explorer preconfigurate che riduce la probabilità che un utente o un amministratore scarichi ed esegua contenuto Web dannoso in un server. La Protezione avanzata di IE riduce l'esposizione all'attacco modificando numerose impostazioni relative alla protezione, quali le impostazioni delle schede Protezione e Avanzate della finestra Opzioni Internet. Le modifiche principali includono le seguenti:

-   Il livello di protezione per l'area Internet viene impostato su Alto. Questa impostazione disattiva gli script, i componenti ActiveX, il contenuto HTML di Microsoft Virtual Machine (Microsoft VM) e il download di file.
-   Il rilevamento automatico dei siti Intranet viene disattivato. Questa impostazione assegna all'area Internet tutti i siti Web Intranet e tutti i percorsi UNC (Universal Naming Convention) non esplicitamente elencati nell'area Intranet locale.
-   L'installazione su richiesta e le estensioni non Microsoft per il browser vengono disattivate. Questa impostazione impedisce alle pagine Web di installare componenti automaticamente e blocca l'esecuzione delle estensioni non Microsoft.
-   Il contenuto multimediale viene disabilitato. Questa impostazione impedisce la riproduzione di musica, animazioni e clip video.

Per ulteriori informazioni sulla Protezione avanzata di IE, leggere il documento Managing Internet Explorer Enhanced Security Configuration, disponibile all'indirizzo:

[http://www.microsoft.com/downloads/details.aspx?FamilyID=d41b036c-e2e1-4960-99bb-9757f7e9e31b&DisplayLang=en](http://www.microsoft.com/downloads/details.aspx?familyid=d41b036c-e2e1-4960-99bb-9757f7e9e31b&displaylang=en)

**Perché la patch compromette il funzionamento di HTML Help?**
Trattandosi di una patch cumulativa, include una correzione di una precedente patch per Internet Explorer che risolve un'altra vulnerabilità, assicurando l'esecuzione degli appropriati controlli di sicurezza tra domini quando viene utilizzata la funzionalità showHelp(). L'applicazione di questa correzione impedisce l'utilizzo della funzionalità HTML Help nei sistemi in cui non è installato il successivo aggiornamento dall'articolo [811630](http://support.microsoft.com/default.aspx?scid=kb;it;811630) della Knowledge Base. Per ripristinare la funzionalità HTML Help, dopo l'applicazione della patch cumulativa è necessario scaricare e installare l'aggiornamento di HTML Help, se non è già stato installato.

**Se l'aggiornamento disponibile nell'articolo** [**811630**](http://support.microsoft.com/default.aspx?scid=kb;it;811630) **della Knowledge Base è già installato, HTML Help funzionerà correttamente dopo l'installazione della patch?**
Sì. Se l'aggiornamento di HTML Help disponibile nell'articolo [811630](http://support.microsoft.com/default.aspx?scid=kb;it;811630) della Knowledge Base è stato installato durante l'aggiornamento cumulativo di Internet Explorer, disponibile in [MS03-004](http://technet.microsoft.com/security/bulletin/ms03-004) o [MS03-015](http://www.microsoft.com/italy/technet/solutions/security/ms03_015.mspx) (che sostituisce MS03-004), non è necessario reinstallarlo.

**In che cosa consiste la funzionalità di collegamento di HTML Help?**
HTML Help è in grado di creare collegamenti a parole, frasi o immagini specifiche su cui l'utente fa clic durante l'esplorazione della Guida. Anche se questa funzionalità non costituisce una vulnerabilità di per sé, combinata con quelle descritte nel presente documento o con altre vulnerabilità a livello di sicurezza tra domini, può consentire a un hacker di eseguire codice arbitrario nel sistema dell'utente. HTML Help è stato aggiornato per ridurre il rischio e offrire una difesa più efficace contro questo tipo di attacco. Per ulteriori informazioni su questa funzionalità, vedere <http://msdn.microsoft.com/library/default.asp?url=/library/en-us/htmlhelp/html/vsconshortcutov.asp>.

**È possibile proteggersi dalla vulnerabilità della funzionalità di collegamento di HTML Help applicando solo questa patch?**
Sì. La patch protegge il sistema dalla vulnerabilità derivante dall'utilizzo di showHelp in Internet Explorer, ma disattiva tale metodo per impedire a un operatore di sito Web malintenzionato di avviare un file eseguibile già presente nel sistema locale. Per ripristinare tutte le funzionalità di showHelp, è necessario installare l'ultima versione di HTML Help, illustrata nell'articolo 811630 della Microsoft Knowledge Base.

**La nuova versione di HTML Help presenta funzionalità diverse dalla precedente?**
Se si installa l'ultima versione di HTML Help, l'apertura dei file della Guida con il metodo showHelp risentirà delle seguenti limitazioni:

-   Per aprire una pagina Web o un file della Guida (CHM) con il metodo showHelp è possibile utilizzare solo i protocolli supportati.
-   Quando si apre un file della guida con showHelp, la funzione di collegamento supportata da HTML Help viene disabilitata. La funzione di collegamento non risulta tuttavia modificata se il file CHM viene aperto manualmente facendo doppio clic su di esso oppure richiamando un'applicazione del sistema locale che utilizza l'API HTMLHELP( ).

**Dove è possibile trovare la versione aggiornata di HTML Help?**
Per ottenere la versione aggiornata di HTML Help, visitare il sito Windows Update o fare clic sul collegamento disponibile nell'articolo 811630 della Microsoft Knowledge Base.

**La patch per la vulnerabilità include la versione aggiornata di HTML Help?**
No. È necessario scaricare e installare l'aggiornamento di HTML Help ([811630](http://support.microsoft.com/default.aspx?scid=kb;it;811630)) separatamente da uno dei siti indicati in precedenza.

**Quali sono gli scopi della patch?**
La patch risolve le vulnerabilità assicurando l'esecuzione dei controlli appropriati durante la determinazione dei tipi di oggetti di una pagina Web da parte di URLMON.DLL e garantendo la corretta gestione delle finestre di dialogo per il download di più file da parte di shdocvw.dll.

Disponibilità della patch
-------------------------

<span></span>
**Posizioni per il download di questa patch**

-   [Tutte le versioni eccetto Microsoft Internet Explorer 6.0 per Windows Server 2003](http://www.microsoft.com/windows/ie/downloads/critical/818529/default.asp)
-   [Microsoft Internet Explorer 6.0 per Windows Server 2003](http://www.microsoft.com/windows/ie/downloads/critical/818529s/default.asp)

#### Ulteriori informazioni sulla patch

**Piattaforme per l'installazione:**

-   Internet Explorer 5.01 eseguito in sistemi Windows 2000 dotati di [Service Pack 3](http://www.microsoft.com/windows2000/downloads/servicepacks/sp3/default.asp).
-   È possibile installare la patch per Internet Explorer 5.5 nei sistemi che utilizzano [Service Pack 2](http://www.microsoft.com/windows/ie/support/ie55exsupport.asp).
-   È possibile installare la patch per Internet Explorer 6.0 nei sistemi che utilizzano Internet Explorer 6.0 Gold o [Service Pack 1](http://www.microsoft.com/windows/ie/downloads/critical/ie6sp1/default.asp).

**Disponibilità nei service pack futuri:**

La correzione di questo problema verrà inclusa in Windows XP Service Pack 2.

**Necessario riavvio:** si

**Possibilità di disinstallare la patch:** si

**Patch preesistenti:** questa patch sostituisce quella indicata nel Bollettino Microsoft sulla sicurezza MS03-015, anch'essa cumulativa.

Verifica dell'installazione della patch:

-   Per verificare l'installazione della patch nel computer, aprire Internet Explorer, scegliere Informazioni su Internet Explorer dal menu ? e quindi verificare che nel campo Versioni aggiornamento sia indicato [818529](http://support.microsoft.com/default.aspx?scid=kb;it;818529).
-   Per controllare i singoli file, vedere il manifest pubblicato nell'articolo della Knowledge Base[818529](http://support.microsoft.com/default.aspx?scid=kb;en-us;818529).

**Avvertenze:**

Se il controllo HTML Help aggiornato, illustrato nell'articolo [811630](http://support.microsoft.com/default.aspx?scid=kb;it;811630) della Knowledge Base, non è installato, dopo l'applicazione della patch non sarà possibile utilizzare alcune delle funzionalità di HTML Help. Per ripristinare tali funzionalità, è necessario scaricare il controllo HTML Help [aggiornato](http://windowsupdate.microsoft.com/) (811630). Se si installa l'ultima versione di HTML Help, l'apertura dei file della Guida con il metodo showHelp risentirà delle seguenti limitazioni:

-   Per aprire una pagina Web o un file della Guida (CHM) con il metodo showHelp è possibile utilizzare solo i protocolli supportati.
-   Quando si apre un file della guida con showHelp, la funzione di [collegamento](http://msdn.microsoft.com/library/default.asp?url=/library/en-us/htmlhelp/html/vsconshortcutov.asp) supportata da HTML Help viene disabilitata. Il problema non si presenta invece se il file CHM viene aperto manualmente facendo doppio clic su di esso oppure mediante un'applicazione del sistema locale che utilizza l'API HTMLHELP( ).

**Localizazzione**

Le versioni localizzate di questa patch sono disponibili nelle posizioni indicate nella sezione "Disponibilità della patch".

**Download di altre patch di protezione:**

Sono disponibili patch per altri problemi di protezione nei seguenti siti:

-   Le patch di protezione sono disponibili nel [Microsoft Download Center](http://www.microsoft.com/downloads/search.aspx?displaylang=it) ed è possibile individuarle in modo semplice eseguendo una ricerca con la parola chiave "security\_patch".
-   Le patch per i sistemi consumer sono disponibili nel sito Web [Windows Update](http://v4.windowsupdate.microsoft.com/it/default.asp).

#### Ulteriori informazioni:

**Supporto tecnico**:**:**

-   Il problema è descritto in dettaglio nell'articolo [818529](http://support.microsoft.com/default.aspx?scid=kb;it;818529) della Microsoft Knowledge Base. Gli articoli della Microsoft Knowledge Base sono disponibili nel sito Web [Microsoft Online Support](http://search.support.microsoft.com/kb/c.asp?sd=so&ln=it).
-   Per usufruire dei servizi di supporto tecnico, visitare il sito [Microsoft Product Support Services](http://support.microsoft.com/default.aspx?scid=fh;it;cntact). Le chiamate al supporto tecnico relative alle patch di protezione sono gratuite.

**Fonti di informazioni sulla sicurezza**: nella sezione dedicata alla sicurezza del sito Web [Microsoft TechNet](http://www.microsoft.com/italy/technet/sicurezza.asp) sono disponibili ulteriori informazioni sulla protezione e la sicurezza dei prodotti Microsoft.

**Dichiarazione di non responsabilità**:

Le informazioni disponibili nella Microsoft Knowledge Base sono fornite "come sono" senza garanzie di alcun tipo. Conseguentemente, Microsoft non rilascia alcuna garanzia, esplicita o implicita, inclusa la garanzia di commerciabilità e di idoneità per uno scopo specifico. Microsoft o i suoi fornitori non saranno, in alcun caso, responsabili per danni di qualsiasi tipo, inclusi i danni diretti, indiretti, incidentali, consequenziali, la perdita di profitti, e i danni punitivi o speciali, anche se Microsoft o i suoi fornitori siano stati informati della possibilità del verificarsi di tali danni. Alcuni stati non consentono l'esclusione o la limitazione di responsabilità per danni diretti o indiretti e, dunque, la sopracitata limitazione potrebbe non essere applicabile.

**Dichiarazione di non responsabilità:**

-   V1.0 (04.06.03): pubblicazione del bollettino.

*Built at 2014-04-18T01:50:00Z-07:00*
