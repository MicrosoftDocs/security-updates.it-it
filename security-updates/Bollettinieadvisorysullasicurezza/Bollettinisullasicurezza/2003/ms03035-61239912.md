---
TOCTitle: 'MS03-035'
Title: 'Bollettino Microsoft sulla sicurezza MS03-035 - Importante'
ms:assetid: 'ms03-035'
ms:contentKeyID: 61239912
ms:mtpsurl: 'https://technet.microsoft.com/it-IT/library/ms03-035(v=Security.10)'
---

Security Bulletin

Bollettino Microsoft sulla sicurezza MS03-035 - Importante
==========================================================

Un bug in Microsoft Word può consentire l'esecuzione automatica delle macro (827653)
------------------------------------------------------------------------------------

Data di pubblicazione: mercoledì 3 settembre 2003 | Aggiornamento: lunedì 24 novembre 2003

**Data di pubblicazione originale: 3 settembre 2003**

#### Riepilogo

**Destinatari**: clienti che utilizzano Microsoft Word.

**Effetti della vulnerabilità**: esecuzione di macro senza preavviso.

**Livello di gravità**: importante

**Raccomandazioni**: si consiglia agli utenti delle versioni interessate di Microsoft Word di applicare immediatamente la patch.

**Bollettino per gli utenti finali**: una versione per gli utenti finali di questo bollettino è disponibile all'indirizzo:

<http://www.microsoft.com/security/security_bulletins/ms03-035.asp>.

**Software interessati**:

-   Microsoft Word 2002
-   Microsoft Word 2000
-   Microsoft Word 97
-   Microsoft Word 98 (J)
-   Microsoft Works Suite 2001
-   Microsoft Works Suite 2002
-   Microsoft Works Suite 2003

### Informazioni generali

Dettagli tecnici
----------------

<span></span>
**Descrizione tecnica:**

Una macro è un insieme di comandi e istruzioni raggruppati in modo da formare un unico comando che consente di eseguire automaticamente un'operazione complessa. Microsoft Word supporta l'utilizzo delle macro per consentire l'automatizzazione delle attività più comuni. Poiché le macro sono costituite da codice eseguibile, e pertanto possono essere utilizzate per eseguire operazioni non autorizzate, in Microsoft Word è stato implementato un modello di protezione che consente o impedisce l'esecuzione delle macro in base al livello di protezione macro impostato dall'utente.

È tuttavia presente una vulnerabilità, poiché è possibile creare un documento appositamente predisposto in modo da eludere il modello di protezione macro. A causa di questo difetto, all'apertura di tale documento la macro dannosa incorporata viene eseguita automaticamente, indipendentemente dal livello di protezione macro impostato. La macro dannosa può eseguire tutte le azioni consentite all'utente, come l'aggiunta, la modifica o l'eliminazione di dati o file, la comunicazione con un sito Web o la formattazione del disco rigido.

La vulnerabilità può essere sfruttata solo se l'autore dell'attacco riesce a indurre un utente ad aprire un documento appositamente predisposto, poiché non può in alcun modo obbligare l'utente ad aprire tale documento.

**Fattori attenuanti:**

-   L'attacco è possibile solo se l'utente apre un documento appositamente predisposto. Non è possibile causare l'apertura automatica del documento.
-   Non è possibile sfruttare la vulnerabilità automaticamente per posta elettronica. Per consentire un attacco tramite posta elettronica, è necessario che l'utente apra un allegato a un messaggio di posta elettronica.
-   Per impostazione predefinita Outlook 2002 blocca l'accesso da programma alla Rubrica. Se è installato Outlook Email Security Update, anche Outlook 98 e Outlook 2000 bloccano l'accesso da programma alla Rubrica. Per i clienti che utilizzano questi prodotti non esiste alcuna possibilità di propagare tramite posta elettronica attacchi che tentino di sfruttare questa vulnerabilità.
-   La vulnerabilità interessa solo Microsoft Word. Le altre applicazioni di Office non sono interessate dal problema.

**Livello di gravità**:

|                                               |            |
|-----------------------------------------------|------------|
| **Microsoft Word (tutte le versioni)**        | Importante |
| **Microsoft Works Suite (tutte le versioni)** | Importante |

La [classificazione](http://technet.microsoft.com/security/bulletin/rating) della gravità di cui alla tabella precedente si basa sui tipi di sistemi interessati dalla vulnerabilità, sui modelli di deployment più comuni e sui potenziali effetti del problema in tali ambienti.

**Identificatore della vulnerabilità:** [CAN-2003-0664](http://www.cve.mitre.org/cgi-bin/cvename.cgi?name=can-2003-0664)

**Versioni verificate:**

Microsoft ha eseguito test in Microsoft Word 2002, Microsoft Word 2000, Microsoft Word 98(J), Microsoft Word 97, Microsoft Word X per Macintosh, Microsoft Word 2001 per Macintosh, Microsoft Word 98 per Macintosh, Microsoft Works Suite 2001, Microsoft Works Suite 2002 e Microsoft Works Suite 2003 per verificare se tali prodotti sono interessati da questa vulnerabilità. Le versioni precedenti non sono più supportate e potrebbero essere o meno interessate dal problema

Domande frequenti
-----------------

<span></span>
**Qual è la portata o l'impatto di questa vulnerabilità?**
Sfruttando questa vulnerabilità un utente malintenzionato potrebbe creare un documento che, se aperto in Microsoft Word, consente l'esecuzione di una macro non firmata, indipendentemente dalle impostazioni di protezione. Poiché le macro possono svolgere qualsiasi azione consentita all'utente, l'autore dell'attacco potrebbe eseguire operazioni come la modifica dei dati, la comunicazione con siti Web, la formattazione del disco rigido o la modifica delle impostazioni di protezione di Microsoft Word. La vulnerabilità interessa solo Microsoft Word. Le altre applicazioni di Office non sono interessate dal problema.

**Quali sono le cause di questa vulnerabilità?**
La vulnerabilità è dovuta al fatto che Microsoft Word non controlla correttamente le proprietà dei documenti modificati e non visualizza l'avviso di protezione macro che segnala all'utente la presenza di macro nel documento.

**Che cos'è una macro?**
In generale, il termine macro indica un piccolo programma che consente di automatizzare attività comuni all'interno di un sistema operativo o di un'applicazione. Ad esempio, tutte le applicazioni di Office supportano l'utilizzo di macro. Questo consente alle aziende di sviluppare sofisticati strumenti di produttività costituiti da macro da eseguire all'interno di Microsoft Word, Excel o altri programmi. Come qualsiasi altro programma, le macro possono essere tuttavia utilizzate per operazioni non autorizzate. Molti virus sono infatti costituiti da macro incorporate in documenti di Office. Per combattere questa minaccia in Office è stato implementato un modello di protezione che assicura l'esecuzione delle macro solo con il consenso dell'utente. Tale modello di protezione contiene tuttavia una vulnerabilità che si presenta quando un utente apre un documento appositamente predisposto.

**Qual è il difetto nel controllo della protezione macro da parte di Microsoft Word?**
È presente un difetto nella modalità con cui Microsoft Word verifica la protezione macro all'apertura dei documenti. A causa di tale difetto, in determinate circostanze è possibile eludere i controlli della protezione macro.

**A quali attacchi viene esposto il sistema a causa di questa vulnerabilità?**
Sfruttando questa vulnerabilità, un utente malintenzionato può creare un documento appositamente predisposto, in grado di eseguire automaticamente una macro nel caso in cui un utente venga indotto ad aprirlo. L'autore dell'attacco può svolgere nel sistema qualsiasi operazione consentita all'utente, incluse l'aggiunta, la modifica o l'eliminazione di dati, l'esecuzione di altri programmi o la formattazione del disco rigido.

**Quali operazioni possono essere eseguite dalla macro?**
La macro può svolgere qualsiasi azione consentita all'utente, incluse l'aggiunta, la modifica o l'eliminazione di file, la comunicazione con un sito Web, la formattazione del disco rigido e così via, oltre alla modifica delle impostazioni di protezione specificate dall'utente, inclusa la disattivazione della protezione macro. Di conseguenza, dopo un attacco basato su questa vulnerabilità il livello di protezione dell'utente può risultare ridotto, causando l'esecuzione di altre macro che in condizioni normali verrebbero bloccate da Microsoft Word.

**In quale modo un hacker può sfruttare questa vulnerabilità?**
Un hacker può tentare di sfruttare questa vulnerabilità creando un documento di Microsoft Word appositamente predisposto e contenente una macro dannosa, quindi inviandolo all'utente, in genere per posta elettronica, e inducendo l'utente ad aprirlo. L'autore dell'attacco può anche collocare il documento di Microsoft Word appositamente predisposto in una condivisione di rete o in un sito Web, ma anche in questo caso deve riuscire a indurre l'utente ad aprire tale documento.

**Perché il problema interessa anche Microsoft Works Suite?**
Microsoft Works Suite include Microsoft Word. Per individuare e installare la patch appropriata per Microsoft Works, visitare il sito Web di Office Update all'indirizzo: [http://www.office.microsoft.com/ProductUpdates/default.aspx](http://www.office.microsoft.com/productupdates/default.aspx).

**Quali sono gli scopi della patch?**
La patch elimina la vulnerabilità assicurando la corretta esecuzione dei controlli di protezione macro appropriati all'apertura di un documento in Microsoft Word.

Disponibilità della patch
-------------------------

<span></span>
**Posizioni per il download di questa patch**

-   Microsoft Word 2002:

    [http://microsoft.com/downloads/details.aspx?FamilyId=7D3775FC-F424-4B04-ABEB-9B4CA1EB182D&displaylang=en](http://microsoft.com/downloads/details.aspx?familyid=7d3775fc-f424-4b04-abeb-9b4ca1eb182d&displaylang=en)

    (solo aggiornamento amministrativo)

    <http://www.microsoft.com/office/ork/xp/journ/wrd1006a.htm>

-   Microsoft Word 2000:

    [http://microsoft.com/downloads/details.aspx?FamilyId=4A8F6ACE-E14E-4978-A9C9-6989CD03A4A3&displaylang=en](http://microsoft.com/downloads/details.aspx?familyid=4a8f6ace-e14e-4978-a9c9-6989cd03a4a3&displaylang=en)

    (solo aggiornamento amministrativo)

    <http://www.microsoft.com/office/ork/xp/journ/wrd0903a.htm>

-   Microsoft Word 97/Microsoft Word 98(J):

    Per informazioni su come ottenere supporto per Microsoft Word 97 e Microsoft Word 98(J), visitare:

    <http://support.microsoft.com/default.aspx?scid=kb;en-us;827647>

-   Microsoft Works Suite (tutte le versioni):

    Per individuare e installare la patch appropriata per Microsoft Works, visitare il sito Web di Office Update all'indirizzo: [http://www.office.microsoft.com/ProductUpdates/default.aspx](http://www.office.microsoft.com/productupdates/default.aspx).

#### Ulteriori informazioni sulla patch

Piattaforma per l'installazione:

È possibile installare la patch nei seguenti sistemi:

-   È possibile installare la patch per Microsoft Word 2002 nei sistemi che eseguono Microsoft Word 2002 con Office XP [Service Pack 2](http://office.microsoft.com/downloads/2002/oxpsp2.aspx), Microsoft Word 2002 e Microsoft Works 2003 (l'[aggiornamento amministrativo](http://www.microsoft.com/office/ork/xp/journ/wrd1005a.htm) può essere installato anche nei sistemi che eseguono Office XP [Service Pack 1](http://office.microsoft.com/downloads/2002/oxpsp1.aspx)).
-   È possibile installare la patch per Microsoft Word 2000 nei sistemi che eseguono Microsoft Word 2000 con Office 2000 Service Release 1 o [Service Pack 3](http://office.microsoft.com/downloads/2000/o2ksp3.aspx) e Microsoft Works 2001.
-   Microsoft Word 97/Microsoft Word 98(J):
    Per informazioni su come ottenere supporto per Microsoft Word 97 e Microsoft Word 98(J), visitare: <http://support.microsoft.com/default.aspx?scid=kb;en-us;827647>

**Disponibilità nei service pack futuri:**

La correzione di questo problema verrà inclusa in tutti i service pack futuri per i prodotti interessati.

**Necessario riavvio:** no

**Possibilità di disinstallare la patch:** no

**Patch preesistenti:** Nessuna

Verifica dell'installazione della patch:

-   Microsoft Word 2002: verificare che il numero di versione di WinWord.exe sia 10.0.5522.0
-   Microsoft Word 2000: verificare che il numero di versione di WinWord.exe sia 9.00.00.7924
-   Microsoft Word 97/Microsoft Word 98(J): per informazioni su come eseguire la verifica per Microsoft Word 97/Microsoft Word 98(J), è disponibile in Microsoft Knowledge Base l'articolo 827647.
-   Works Suite 2002 and Works Suite 2003: verificare che il numero di versione d WinWord.exe is 10.0.5522.0.
-   Works Suite 2001: verificare che il numero di versione d WinWord.exe is 9.00.00.7924.

**Avvertenze:**

Nessuna

**Localizzazione:**

Le versioni localizzate di questa patch sono disponibili nelle posizioni indicate nella sezione "Disponibilità della patch".

**Download di altre patch di protezione:**

Sono disponibili patch per altri problemi di protezione nei seguenti siti:

-   Le patch di protezione sono disponibili nel [Microsoft Download Center](http://www.microsoft.com/downloads/search.asp?search=keymicrosoft%20word&value='security_patch'&opsysid=1), ed è possibile individuarle in modo semplice eseguendo una ricerca con la parola chiave "security\_patch"
-   Le patch per i sistemi consumer sono disponibili nel sito Web [Windows Update](http://windowsupdate.microsoft.com/).
-   Le patch per Office sono disponibili nel sito Web [http://www.office.microsoft.com/ProductUpdates/default.aspx](http://www.office.microsoft.com/productupdates/default.aspx)

#### Ulteriori informazioni:

**Ringraziamenti**

Microsoft [ringrazia](http://www.microsoft.com/technet/security/bulletin/policy.asp) Jim Bassett di [Practitioners Publishing Company](http://www.ppcnet.com) per averci segnalato il problema e aver collaborato con noi al fine di proteggere i sistemi dei clienti.

**Supporto tecnico**:

-   Il problema è descritto in dettaglio nell'articolo [827653](http://support.microsoft.com/default.aspx?scid=kb;en-us;827653) della Microsoft Knowledge Base. Gli articoli della Microsoft Knowledge Base sono disponibili nel sito Web [Microsoft Online Support](http://search.support.microsoft.com/kb/c.asp?sd=so&ln=it).
-   Per usufruire dei servizi di supporto tecnico, visitare il sito [Microsoft Product Support Services](http://support.microsoft.com/default.aspx?scid=fh;it;cntact). Le chiamate al supporto tecnico relative alle patch di protezione sono gratuite.

**Fonti di informazioni sulla sicurezza**: nella sezione dedicata alla sicurezza del sito Web Microsoft TechNet sono disponibili ulteriori informazioni sulla protezione e la sicurezza dei prodotti Microsoft.

**Dichiarazione di non responsabilità**:

Le informazioni disponibili nella Microsoft Knowledge Base sono fornite "come sono" senza garanzie di alcun tipo. Conseguentemente, Microsoft non rilascia alcuna garanzia, esplicita o implicita, inclusa la garanzia di commerciabilità e di idoneità per uno scopo specifico. Microsoft o i suoi fornitori non saranno, in alcun caso, responsabili per danni di qualsiasi tipo, inclusi i danni diretti, indiretti, incidentali, consequenziali, la perdita di profitti, e i danni punitivi o speciali, anche se Microsoft o i suoi fornitori siano stati informati della possibilità del verificarsi di tali danni. Alcuni stati non consentono l'esclusione o la limitazione di responsabilità per danni diretti o indiretti e, dunque, la sopracitata limitazione potrebbe non essere applicabile.

**Versioni:**

-   V1.0 (3 settembre 2003): pubblicazione del bollettino.

*Built at 2014-04-18T01:50:00Z-07:00*
