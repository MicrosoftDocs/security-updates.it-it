---
TOCTitle: 'MS03-019'
Title: 'Bollettino Microsoft sulla sicurezza MS03-019 - Importante'
ms:assetid: 'ms03-019'
ms:contentKeyID: 61239896
ms:mtpsurl: 'https://technet.microsoft.com/it-IT/library/ms03-019(v=Security.10)'
---

Security Bulletin

Bollettino Microsoft sulla sicurezza MS03-019 - Importante
==========================================================

Un difetto nelle estensioni ISAPI di Servizi Windows Media può causare attacchi di negazione del servizio (817772)
------------------------------------------------------------------------------------------------------------------

Data di pubblicazione: mercoledì 28 maggio 2003 | Aggiornamento: venerdì 30 maggio 2003

**Data di pubblicazione originale: 28 maggio 2003**

#### Riepilogo

**Destinatari**: amministratori di sistema che utilizzano Microsoft® Windows NT 4.0 o Microsoft Windows 2000.

**Effetti della vulnerabilità**: negazione del servizio

**Livello di gravità**: moderato.

**Raccomandazioni**: si raccomanda agli amministratori di sistema di installare la patch il più presto possibile.

**Software interessati**:

-   Microsoft Windows NT 4.0
-   Microsoft Windows 2000

**Software** **non** **interessati**:

-   Microsoft Windows XP
-   Microsoft Windows Server 2003

**Bollettino per gli utenti finali**: una versione per gli utenti finali di questo bollettino è disponibile all'indirizzo:
<http://www.microsoft.com/italy/security/security_bulletins/ms03-019.asp>

### Informazioni generali

Dettagli tecnici
----------------

<span></span>
**Descrizione tecnica:**

I Servizi Microsoft Windows Media sono presenti in Microsoft Windows 2000 Server, Advanced Server e Datacenter Server. È disponibile anche una versione scaricabile per Windows NT 4.0 Server. I Servizi Windows Media forniscono il supporto per i flussi multicast, una tecnologia che consente di consegnare contenuto multimediale ai client attraverso una rete, evitando qualsiasi comunicazione diretta fra il server e gli utenti, di cui il server può registrare le informazioni. Per risolvere il problema, in Windows 2000 sono state incluse funzionalità di registrazione per trasmissioni multicast e unicast, implementate come estensione ISAPI (Internet Services Application Programming Interface), nel file nsiislog.dll. Quando i Servizi Windows Media vengono installati in Windows NT 4.0 Server o aggiunti a Windows 2000 mediante Installazione applicazioni, l'estensione nsiislog.dll viene installata nella directory degli script di Internet Information Services (IIS) del server.

È tuttavia presente un difetto nella modalità con cui nsiislog.dll elabora le richieste in arrivo. Sfruttando questa vulnerabilità, un utente malintenzionato può inviare al server comunicazioni con formato appositamente predisposto, per impedire ad IIS di rispondere alle richieste Internet successive.

I Servizi Windows Media non vengono installati per impostazione predefinita in Windows 2000 e per installarli in Windows NT 4.0 è necessario scaricarli. Un utente malintenzionato che intenda sfruttare questa vulnerabilità deve innanzitutto sapere in quale computer della rete sono installati i Servizi Windows Media e inviare a tale server una richiesta specifica. L'attacco di negazione del servizio riguarda solo IIS e non interessa in alcun modo gli altri servizi del server.

**Fattori attenuanti:**

-   I Servizi Windows Media 4.1 non vengono installati per impostazione predefinita in Windows 2000 e per installarli in Windows NT 4.0 è necessario scaricarli.
-   I Servizi Windows Media non sono disponibili in Windows 2000 Professional e Windows NT 4.0 Workstation.
-   L'autore dell'attacco deve sapere in quale server della rete sono installati i Servizi Windows Media.

**Livello di gravità**:

vulnerabilità di Cross-Site Scripting dovuta al reindirizzamento

|                    |            |
|--------------------|------------|
| **Windows NT 4.0** | Importante |
| **Windows 2000**   | Importante |

La [classificazione](http://technet.microsoft.com/security/bulletin/rating)  della gravità di cui alla tabella precedente si basa sui tipi di sistemi interessati dalla vulnerabilità, sui modelli di deployment più comuni e sui potenziali effetti del problema in tali ambienti.

**Identificatori delle vulnerabilità:**[CAN-2003-0227](http://www.cve.mitre.org/cgi-bin/cvename.cgi?name=can-2003-0227)

**Versioni testate:**

Microsoft ha eseguito test in Windows NT 4.0, Windows 2000, Windows XP e Windows Server 2003 per verificare se tali prodotti sono interessati da queste vulnerabilità. Le versioni precedenti non sono più [supportate](http://support.microsoft.com/directory/discontinue.asp) e potrebbero essere o meno interessate da questo problema.

Domande frequenti
-----------------

<span></span>
**Qual è la portata o l'impatto di questa vulnerabilità?**
Si tratta di una vulnerabilità di [negazione del servizio](http://technet.microsoft.com/security/bulletin/glossary), che può essere sfruttata da un utente malintenzionato per impedire a un server Windows 2000 o Windows NT 4.0 di soddisfare le richieste di pagine Web.

**In quale modo un hacker può sfruttare questa vulnerabilità?**
Un utente malintenzionato può sfruttare questa vulnerabilità creando una richiesta di rete specifica e inviandola al server che esegue la registrazione. Per impedire al server di soddisfare le richieste di IIS successive, l'autore dell'attacco deve sapere quale server Internet o di rete è responsabile della registrazione.

**A quali attacchi viene esposto il sistema a causa di questa vulnerabilità?**
Sfruttando questa vulnerabilità un utente malintenzionato può effettuare un attacco di negazione del servizio contro un computer IIS che abbia attivato le funzionalità di registrazione dei flussi multimediali. Quali sono le cause di questa vulnerabilità?
Questa vulnerabilità è dovuta al fatto che, per eseguire la registrazione, nsiislog.dll utilizza un buffer non controllato. Se il server riceve una richiesta appositamente predisposta, il file di log tenta di creare un buffer con dimensioni superiori al massimo consentito, bloccando in tal modo il servizio di registrazione di IIS.

**Che cos'è nsiislog.dll?**
Nsiislog.dll è un'estensione ISAPI di IIS fornita con Windows 2000 Server e Advanced Server per offrire le funzionalità di registrazione necessarie per i flussi multimediali dei Servizi Windows Media.

**In quale versione di IIS è possibile installare la versione di nsiislog.dll affetta dalla vulnerabilità?**

**La versione di nsiislog.dll affetta dalla vulnerabilità può essere installata in IIS 4.0 e 5.0.** **Con quali prodotti vengono forniti IIS 4.0 e 5.0?**

-   Internet Information Server 4.0 viene fornito in Windows NT 4.0 Option Pack (NTOP).
-   Internet Information Service 5.0 è disponibile in Windows 2000 Server, Datacenter Server, Advanced Server e Professional.

**IIS 4.0 e 5.0 vengono eseguiti per impostazione predefinita?**

-   IIS 4.0 viene eseguito per impostazione predefinita solo se NTOP viene installato in un computer Windows NT 4.0 Server. Se NTOP viene installato in un computer Windows NT 4.0 Workstation, IIS 4.0 viene eseguito per impostazione predefinita solo se al momento dell'installazione era in esecuzione Peer Web Services.
-   IIS 5.0 viene eseguito per impostazione predefinita in tutti i prodotti server della famiglia Windows 2000, ma non in Windows 2000 Professional.

**Che cosa sono i Servizi Windows Media?**
I Servizi Windows Media sono disponibili in Windows 2000 Server, Advanced Server e Datacenter Server e forniscono il supporto per i flussi audio e video trasmessi su Internet e nelle reti Intranet aziendali. È disponibile anche una versione scaricabile per Windows NT 4.0.

**È possibile installare i Servizi Windows Media in Windows 2000 Professional o Windows NT 4.0 Workstation?**
No. I Servizi Windows Media sono disponibili solo per i sistemi operativi Microsoft Windows Server, come Windows 2000 Server, Advanced Server e Datacenter Server o Windows NT 4.0 Server.

**Che cosa sono i flussi multimediali multicast?**
I flussi multimediali multicast sono una tecnologia che consente di consegnare contenuto multimediale ai client attraverso una rete. A differenza di quanto avviene per i flussi multimediali unicast, nel multicasting una stessa copia dei dati viene inviata a tutti i client che la richiedono. Sulla rete non vengono pertanto inviate più copie degli stessi dati e tali dati non vengono elaborati dai client che non desiderano riceverli. Per ulteriori informazioni sui flussi multimediali multicast, visitare il seguente sito Web: <http://www.microsoft.com/windows/windowsmedia/serve/multiwp.aspx>

**Come è possibile stabilire se un determinato computer è configurato per la registrazione dei dati relativi ai flussi multimediali multicast?**
Per stabilire se il computer è configurato per la registrazione dei dati relativi ai flussi multimediali multicast:

-   Fare clic su Start e selezionare Cerca.
-   Selezionare File o cartelle.
-   Nella finestra di ricerca, digitare il nome di file NSIISLOG.DLL.
-   Fare clic su Cerca.

Se il file NSIISLOG.DLL è presente in una delle directory condivise da IIS, significa che il server è configurato per la registrazione.

**Quali sono gli scopi della patch?**
La correzione elimina il pericolo di un attacco di negazione del servizio, garantendo che il file nsiislog.dll risponda correttamente alle richieste.

Disponibilità della patch
-------------------------

<span></span>
**Posizioni per il download di questa patch**

-   Microsoft Windows NT 4.0:

    [http://microsoft.com/downloads/details.aspx?FamilyId=8D7E3716-1AA7-4EDC-B084-7D50C8D3C2AB&displaylang=en](http://microsoft.com/downloads/details.aspx?familyid=8d7e3716-1aa7-4edc-b084-7d50c8d3c2ab&displaylang=en)

-   Microsoft Windows 2000:

    [http://microsoft.com/downloads/details.aspx?FamilyId=9EFA4EBD-2068-4742-917D-A2638688C029&displaylang=en](http://microsoft.com/downloads/details.aspx?familyid=9efa4ebd-2068-4742-917d-a2638688c029&displaylang=en)

#### Ulteriori informazioni sulla patch

**Piattaforme per l'installazione:**

-   È possibile installare la patch per Windows NT 4.0 nei sistemi con [Service Pack 6a.](http://www.microsoft.com/ntserver/nts/downloads/recommended/sp6/allsp6.asp)
-   È possibile installare la patch per Windows 2000 nei sistemi sui quali è già stato applicato Windows 2000 [Service Pack 2](http://www.microsoft.com/windows2000/downloads/servicepacks/sp2/default.asp) o [Service Pack 3.](http://www.microsoft.com/windows2000/downloads/servicepacks/sp3/default.asp)

**Disponibilità nei service pack futuri:**

La correzione di questo problema verrà inclusa in Windows 2000 Service Pack 4.

**Necessario riavvio:** no

**Possibilità di disinstallare la patch:** no

**Patch preesistenti:** nessuna

Verifica dell'installazione della patch:

-   Per verificare l'installazione della patch nel computer, controllare che la seguente chiave del Registro di sistema sia stata creata nel computer:

    HKEY\_LOCAL\_MACHINE\\SOFTWARE\\Microsoft\\\\Updates\\Windows Media Services\\wm817772

-   Per controllare i singoli file, utilizzare le informazioni di data/ora e di versione disponibili nell'articolo 817772 della Knowledge Base.

**Avvertenze:**

Nessuna

**Localizzazione:**

Le versioni localizzate di questa patch sono disponibili nelle posizioni indicate nella sezione "Disponibilità della patch".

**Download di altre patch di protezione:**

Sono disponibili patch per altri problemi di protezione nei seguenti siti:

-   Le patch di protezione sono disponibili nel [Microsoft Download Center](http://www.microsoft.com/downloads/search.aspx?displaylang=it) ed è possibile individuarle in modo semplice eseguendo una ricerca con la parola chiave "security\_patch".
-   Le patch per i sistemi consumer sono disponibili nel sito Web [Windows Update](http://v4.windowsupdate.microsoft.com/it/default.asp).

#### Altre informazioni

**Altre informazioni:**

Microsoft [ringrazia](http://www.microsoft.com/technet/security/bulletin/policy.asp), [Brett Moore](https://technet.microsoft.com/it-IT/mailto:brett@softwarecreations.co.nz) per averci segnalato il problema e aver collaborato con noi al fine di proteggere i sistemi dei clienti.

**Supporto tecnico**:

-   Il problema è descritto in dettaglio nell'articolo [817772](http://support.microsoft.com/default.aspx?scid=kb;it;817772)della Microsoft Knowledge Base. Gli articoli della Microsoft Knowledge Base sono disponibili nel sito Web [Microsoft Online Support](http://search.support.microsoft.com/kb/c.asp?sd=so&ln=it).
-   Per usufruire dei servizi di supporto tecnico, visitare il sito [Microsoft Product Support Services](http://support.microsoft.com/default.aspx?scid=fh;it;cntact). Le chiamate al supporto tecnico relative alle patch di protezione sono gratuite.

**Fonti di informazioni sulla sicurezza**: nella sezione dedicata alla sicurezza del sito Web [Microsoft TechNet](http://www.microsoft.com/italy/technet/sicurezza.asp) sono disponibili ulteriori informazioni sulla protezione e la sicurezza dei prodotti Microsoft.

**Dichiarazione di non responsabilità:**

Le informazioni disponibili nella Microsoft Knowledge Base sono fornite "come sono" senza garanzie di alcun tipo. Conseguentemente, Microsoft non rilascia alcuna garanzia, esplicita o implicita, inclusa la garanzia di commerciabilità e di idoneità per uno scopo specifico. Microsoft o i suoi fornitori non saranno, in alcun caso, responsabili per danni di qualsiasi tipo, inclusi i danni diretti, indiretti, incidentali, consequenziali, la perdita di profitti, e i danni punitivi o speciali, anche se Microsoft o i suoi fornitori siano stati informati della possibilità del verificarsi di tali danni. Alcuni stati non consentono l'esclusione o la limitazione di responsabilità per danni diretti o indiretti e, dunque, la sopracitata limitazione potrebbe non essere applicabile.

**Versioni:**

-   V1.0 28 maggio 2003: creazione del bollettino.

*Built at 2014-04-18T01:50:00Z-07:00*
