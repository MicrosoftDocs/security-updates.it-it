---
TOCTitle: 'MS03-041'
Title: 'Bollettino Microsoft sulla sicurezza MS03-041 - Critico'
ms:assetid: 'ms03-041'
ms:contentKeyID: 61239918
ms:mtpsurl: 'https://technet.microsoft.com/it-IT/library/ms03-041(v=Security.10)'
---

Security Bulletin

Bollettino Microsoft sulla sicurezza MS03-041 - Critico
=======================================================

Una vulnerabilità a livello di verifica Authenticode potrebbe causare l'esecuzione di codice in modalità remota (823182)
------------------------------------------------------------------------------------------------------------------------

Data di pubblicazione: mercoledì 15 ottobre 2003 | Aggiornamento: lunedì 17 novembre 2003

**Data di pubblicazione originale: 15 ottobre 2003**

#### Riepilogo

**Destinatari**: clienti che utilizzano Microsoft Windows

**Effetti della vulnerabilità**: esecuzione di codice in modalità remota

**Livello di gravità**: critico

**Raccomandazioni**: è consigliabile disattivare il servizio Windows Messenger eseguendo la procedura descritta in questo bollettino e valutare la necessità di applicare o meno la patch

**Patch sostituite: nessuna**

**Avvertenze: nessuna**

Prodotti verificati e posizioni per il download della patch:

**Prodotti interessati**:

-   Microsoft Windows NT Workstation 4.0, Service Pack 6a – [Scarica la patch](http://www.microsoft.com/downloads/details.aspx?familyid=921466f5-bc40-4e8e-bb57-6b81b57c21b6&displaylang=en)
-   Microsoft Windows NT Server 4.0, Service Pack 6a - [Scarica la patch](http://www.microsoft.com/downloads/details.aspx?familyid=21f64ff0-9175-42be-a8e4-bdc59a98bdf2&displaylang=en)
-   Microsoft Windows NT Server 4.0, Terminal Server Edition, Service Pack 6 - [Scarica la patch](http://www.microsoft.com/downloads/details.aspx?familyid=c6688576-4682-4a30-bbd7-1817f2944890&displaylang=en)
-   Microsoft Windows 2000, Service Pack 2 - [Scarica la patch](http://www.microsoft.com/downloads/details.aspx?familyid=c862e049-58b2-4486-8d98-23183d7ee17d&displaylang=en)
-   Microsoft Windows 2000, Service Pack 3, Service Pack 4 - [Scarica la patch](http://www.microsoft.com/downloads/details.aspx?familyid=90d27aec-7d2a-45fd-b85a-e98e574338f1&displaylang=en)
-   Microsoft Windows XP Gold, Service Pack 1 - [Scarica la patch](http://www.microsoft.com/downloads/details.aspx?familyid=6cdf5303-d767-4d68-9ba7-055e93e87847&displaylang=en)
-   Microsoft Windows XP 64-bit Edition - [Scarica la patch](http://www.microsoft.com/downloads/details.aspx?familyid=d92ef2e8-c03a-43c0-b428-d76c4b669151&displaylang=en)
-   Microsoft Windows XP 64-bit Edition Version 2003 - [Scarica la patch](http://www.microsoft.com/downloads/details.aspx?familyid=4dff5aab-fa62-4b81-9c08-5c9fcb905e11&displaylang=en)
-   Microsoft Windows Server 2003 - [Scarica la patch](http://www.microsoft.com/downloads/details.aspx?familyid=135d8c00-7b4b-4c21-8eaa-d58814635e0d&displaylang=en)
-   Microsoft Windows Server 2003 64-bit Edition - [Scarica la patch](http://www.microsoft.com/downloads/details.aspx?familyid=4dff5aab-fa62-4b81-9c08-5c9fcb905e11&displaylang=en)

**Software non interessato**:

-   Microsoft Windows Millennium Edition

I prodotti software elencati sono stati sottoposti a test per determinare se tali versioni sono interessate dalla vulnerabilità. Le altre versioni non sono più [supportate](http://support.microsoft.com/directory/discontinue.asp) e potrebbero essere o meno interessate dal problema.

### Informazioni generali

Dettagli tecnici
----------------

<span></span>
**Descrizione tecnica:**

Authenticode presenta una vulnerabilità che, in determinate condizioni di memoria insufficiente, può consentire il download e l'installazione di un controllo ActiveX senza la visualizzazione di una finestra di conferma.

Un malintenzionato può sfruttare questa vulnerabilità predisponendo un apposito messaggio di posta elettronica in formato HTML e inviarlo all'utente. Se l'utente visualizza il messaggio in formato HTML, nel sistema può venire installato ed eseguito un controllo ActiveX non autorizzato. In alternativa, un aggressore può pubblicare un sito Web dannoso contenente una pagina Web creata per sfruttare tale vulnerabilità. Se l'aggressore riesce a convincere l'utente a visitare il sito, nel sistema dell'utente può venire installato ed eseguito un controllo ActiveX indesiderato.

In entrambi i casi, la vulnerabilità a livello di Authenticode può dare luogo all'installazione e all'esecuzione di un controllo ActiveX non autorizzato nel sistema dell'utente, con le stesse autorizzazioni dell'utente, senza visualizzare la relativa finestra di conferma.

**Fattori attenuanti:**

-   Per impostazione predefinita, in Windows Server 2003 Internet Explorer viene eseguito in modalità [Protezione avanzata di IE](http://www.microsoft.com/downloads/details.aspx?familyid=d41b036c-e2e1-4960-99bb-9757f7e9e31b&displaylang=en). Questa configurazione predefinita di Internet Explorer impedisce di sfruttare automaticamente la vulnerabilità. Disattivando la configurazione Protezione avanzata di Internet Explorer, verranno eliminate le misure di sicurezza che bloccano lo sfruttamento della vulnerabilità.
-   Nel caso di un attacco dal Web, l'aggressore deve pubblicare un sito Web contenente una pagina in grado di sfruttare la vulnerabilità. Poiché però non può in alcun modo obbligare gli utenti a visitare un sito Web dannoso, deve attirare le vittime, in genere inducendole a fare clic su un collegamento al proprio sito.
-   Sfruttando la vulnerabilità, l'autore dell'attacco può ottenere soltanto gli stessi privilegi dell'utente. Pertanto gli utenti con account configurati in modo da disporre solo di privilegi limitati sono esposti all'attacco in misura inferiore rispetto a quelli che operano con privilegi amministrativi.

**Livello di gravità**:

|                                                   |          |
|---------------------------------------------------|----------|
| **Windows NT 4.0**                                | Critico  |
| **Windows Server NT 4.0 Terminal Server Edition** | Critico  |
| **Windows 2000**                                  | Critico  |
| **Windows XP**                                    | Critico  |
| **Windows Server 2003**                           | Moderato |

La [classificazione](http://technet.microsoft.com/security/bulletin/rating) della gravità di cui alla tabella precedente si basa sui tipi di sistema interessati dalla vulnerabilità, sui modelli di deployment più comuni e sui potenziali effetti del problema in tali ambienti.

**Identificatore della vulnerabilità:** [CAN-2003-0660](http://www.cve.mitre.org/cgi-bin/cvename.cgi?name=can-2003-0660)

Soluzioni alternative
---------------------

<span></span>
Microsoft ha verificato le soluzioni alternative seguenti. Queste soluzioni alternative non eliminano la vulnerabilità sottostante, ma possono tuttavia aiutare a bloccare i tipi di attacco noti. In alcuni casi, le soluzioni alternative possono causare una riduzione della funzionalità, come indicato nelle descrizioni seguenti.

**Disattivare il download dei controlli ActiveX nell'area Internet**

È possibile proteggere in modo più efficace il sistema dai rischi connessi a questa vulnerabilità modificando le impostazioni dell'area di protezione Internet in modo da disattivare il download dei componenti ActiveX. A tale scopo, utilizzare la seguente procedura:

-   In Internet Explorer scegliere **Opzioni Internet** dal menu **Strumenti**.
-   Selezionare la scheda **Protezione**.
-   Evidenziare l'icona **Internet** e scegliere il pulsante **Livello personalizzato**.
-   Scorrere l'elenco di impostazioni fino alla sezione **Controlli e plug-in ActiveX**.
-   Sotto **Scarica controlli ActiveX con firma elettronica** selezionare **Disattiva**.
-   Scegliere **OK** e poi di nuovo **OK** per tornare a Internet Explorer.

**Limitare i siti Web ai soli siti attendibili**
Dopo aver disattivato il download dei controlli ActiveX nell'area Internet, è possibile aggiungere i siti ritenuti affidabili all'elenco dei siti attendibili di Internet Explorer. In questo modo è possibile continuare a utilizzare i siti attendibili, proteggendo al tempo stesso il sistema da quelli non attendibili. Una volta pronti per installare la patch, è possibile riattivare tranquillamente il download dei controlli ActiveX nell'area Internet.

A tale scopo, utilizzare la seguente procedura:

-   In Internet Explorer scegliere **Opzioni Internet** dal menu **Strumenti**. Selezionare la scheda **Protezione**.
-   Nella sezione **Selezionare un'area di contenuto Web per specificare le relative impostazioni di protezione** fare clic sull'icona **Siti attendibili**, quindi sul pulsante **Siti**.
-   Se si desidera aggiungere siti che non richiedono un canale crittografato, deselezionare la casella di controllo **Richiedi verifica server (https:) per tutti i siti dell'area**.
-   Nella casella **Aggiungi il sito Web all'area** digitare l'URL del sito desiderato, quindi fare clic sul pulsante **Aggiungi**. Ripetere la procedura per ogni sito da aggiungere all'area.
-   Fare due volte clic su OK per confermare le modifiche e tornare a Internet Explorer.

È possibile aggiungere qualsiasi sito che si ritiene non eseguirà operazioni dannose sul computer. In particolare è utile aggiungere il sito https://windowsupdate.microsoft.com, che consente di scaricare la patch e richiede per l'installazione l'utilizzo di un controllo ActiveX.

Si tenga presente che in genere occorre trovare un compromesso tra semplicità di utilizzo e protezione: la scelta di una configurazione altamente protetta comporta una notevole riduzione dei rischi di attacchi da siti Web, ma rende necessario rinunciare a numerose funzionalità avanzate. Il livello adeguato di equilibrio tra semplicità di utilizzo e protezione varia a seconda dell'utente, pertanto è necessario trovare la configurazione più adatta per le specifiche esigenze. Essendo molto semplice cambiare la configurazione, è possibile provare diverse impostazioni in modo da trovare quelle più adatte, da utilizzare fino all'installazione della patch.

**Se si utilizza Outlook 2000 SP1 o versione precedente, installare Outlook Email Security Update**
In particolare, [Outlook Email Security Update](http://www.microsoft.com/office/outlook/evaluation/security.asp) configura Outlook 98 o 2000 per l'apertura della posta HTML nell'ambito dell'Area Siti con restrizioni per impostazione predefinita. Per impostazione predefinita, in Outlook Express 6.0 e Outlook 2002 la posta elettronica HTML viene aperta con le limitazioni previste per l'Area Siti con restrizioni. I clienti che utilizzano uno di questi prodotti non sono esposti ad attacchi tramite posta elettronica che tentino di sfruttare questa vulnerabilità, a meno che non facciano clic su un collegamento dannoso presente in un messaggio di posta elettronica.

**Se si utilizza Outlook 2002 oppure Outlook Express 6.0 o versioni successive, per tutelarsi da attacchi tramite messaggi di posta elettronica in formato HTML, leggere i messaggi di questo tipo come testo normale**
Gli utenti di Microsoft Outlook 2002 e Outlook Express 6.0 che hanno applicato il Service Pack 1 o versioni successive possono attivare una funzionalità che consente di visualizzare solo come testo normale tutti i messaggi di posta elettronica senza firma digitale o non crittografati.

Tale impostazione non interessa i messaggi dotati di firma digitale o crittografati, che possono essere letti nei formati originali. Per informazioni sull'attivazione di tale impostazione in Outlook 2002, consultare il seguente articolo della Knowledge Base: <http://support.microsoft.com/default.aspx?scid=kb;en-us;307594> Per informazioni sull'attivazione di tale impostazione in Outlook Express 6.0, consultare il seguente articolo della Knowledge Base: <http://support.microsoft.com/?kbid=291387>

**La disattivazione del download dei componenti ActiveX può comportare effetti collaterali?**
Sì. Numerosi siti Web su Internet utilizzano componenti ActiveX per offrire funzionalità aggiuntive. Un sito e-commerce o di online banking, ad esempio, può utilizzare controlli ActiveX per la visualizzazione dei menu, dei moduli d'ordine o delle situazioni dei conti correnti.

La disattivazione del download dei controlli ActiveX è un'impostazione globale che viene applicata per tutti i siti Internet. Se per alcuni siti si ha la necessità di eseguire il download dei componenti ActiveX con la pagina, è possibile optare per la soluzione "Limitare i siti Web ai soli siti attendibili".

**La limitazione dei siti attendibili può comportare effetti collaterali?**
Sì. Nel caso in cui i controlli ActiveX siano necessari per la corretta visualizzazione, i siti non configurati come attendibili possono presentare problemi di funzionalità. Per consentire il download dei controlli ActiveX necessari per il corretto funzionamento di tali siti, è possibile aggiungerli all'Area Siti attendibili. Tuttavia, si raccomanda di aggiungere all'elenco Siti attendibili solo i siti effettivamente ritenuti attendibili.

**La lettura dei messaggi di posta elettronica in formato solo testo può avere effetti collaterali?**
Sì. I messaggi di posta elettronica visualizzati come testo normale non possono contenere immagini, font speciali, animazioni o altro contenuto avanzato. Inoltre:

-   Le modifiche vengono apportate sia nel riquadro di anteprima, sia nei messaggi aperti.
-   Le immagini vengono convertite in allegati, per evitare che vadano perse.
-   Poiché nell'archivio il messaggio viene conservato in formato RTF o HTML, il modello di oggetti, utilizzato nelle soluzioni con codice personalizzato, può avere comportamenti imprevisti.

Domande frequenti
-----------------

<span></span>
**Qual è la portata o l'impatto di questa vulnerabilità?**
Si tratta di una vulnerabilità ad [attacchi remoti](http://www.microsoft.com/technet/treeview/default.asp?url=/technet/security/bulletin/glossary.asp). Se un malintenzionato riuscisse a sfruttare tale vulnerabilità, potrebbe eseguire arbitrariamente codice nel contesto dell'utente connesso.

**Quali sono le cause di questa vulnerabilità?**
Questa vulnerabilità è causata da un problema nel modo in cui Authenticode verifica l'autorizzazione al momento di richiedere all'utente la conferma per l'installazione di un controllo ActiveX.

**Che cos'è Authenticode?**
[Authenticode](http://www.microsoft.com/technet/security/topics/secapps/authcode.asp) è una tecnologia che consente di verificare chi ha pubblicato un controllo ActiveX. Mediante meccanismi di [firma del codice](http://msdn.microsoft.com/library/default.asp?url=/workshop/security/authcode/intro_authenticode.asp), è possibile risalire a cui ha pubblicato il software firmato e verificare che il codice non sia stato alterato prima che gli utenti ne eseguano il download nel proprio sistema. In base a queste informazioni, l'utente finale può quindi decidere se scaricare e installare il codice.

**Che cos'è ActiveX?**
[ActiveX](http://www.microsoft.com/com/tech/activex.asp) è una tecnologia che consente ai programmatori di sviluppare moduli software completi e autonomi, denominati controlli, che eseguono un'unica attività o una serie di attività correlate. Un controllo ActiveX può essere chiamato da programmi o siti Web che necessitano della funzionalità fornita.

**In cosa consiste il problema di Authenticode?**
Per impostazione predefinita, Authenticode chiede conferma all'utente prima dell'installazione di un controllo ActiveX. Authenticode impedisce l'installazione automatica dei controlli ActiveX nel sistema dell'utente visualizzando una finestra di dialogo che richiede all'utente di confermare che ritiene attendibile l'editore del controllo e che desidera installarlo nel sistema. Il controllo ActiveX viene scaricato e installato nel sistema dell'utente solo se quest'ultimo fa clic sul pulsante "Sì". Authenticode presenta una vulnerabilità che, in determinate condizioni di memoria insufficiente, può consentire il download e l'installazione di un controllo ActiveX senza la visualizzazione della finestra di conferma descritta in precedenza.

**A quali attacchi viene esposto il sistema a causa di questa vulnerabilità?**
A causa di questa vulnerabilità, un malintenzionato può essere in condizione di installare ed eseguire un controllo ActiveX non autorizzato nel sistema dell'utente e quindi di eseguire azioni nel contesto di protezione dell'utente connesso.

**In quale modo un hacker può sfruttare questa vulnerabilità?**
Un hacker potrebbe sfruttare questa vulnerabilità in due modi:

-   Pubblicando una pagina Web appositamente creata. Se il malintenzionato riesce ad attirare l'utente ad accedere a tale pagina Web, le verifiche Authenticode possono non riuscire, consentendo l'esecuzione di codice arbitrario nel contesto dell'utente.
-   Inviando a un utente un messaggio di posta elettronica in formato HTML appositamente predisposto. Se l'utente visualizza tale messaggio, le verifiche Authenticode possono non riuscire, consentendo l'esecuzione di codice arbitrario nel contesto dell'utente.

**Questo significa che la vulnerabilità è dovuta a Internet Explorer?**
No. La vulnerabilità è a livello della tecnologia Authenticode sottostante in Microsoft Windows. Internet Explorer è semplicemente uno dei prodotti in cui viene utilizzata questa tecnologia Authenticode sottostante.

**Se non si utilizza Internet Explorer come browser, è necessario installare comunque la patch?**
Sì. La vulnerabilità è a livello della tecnologia Authenticode sottostante in Microsoft Windows. Pertanto, possono essere esposte a questo problema tutte le applicazioni in cui viene utilizzata la tecnologia Authenticode.

**Se si utilizza Internet Explorer in Windows Server 2003, il problema ha una portata più limitata?**
Sì. Per impostazione predefinita, in Windows Server 2003 Internet Explorer viene eseguito in una modalità limitata denominata Protezione avanzata di Internet Explorer.

**Che cos'è la configurazione Protezione avanzata di Internet Explorer?**
La configurazione Protezione avanzata di Internet Explorer è costituita da un gruppo di impostazioni di Internet Explorer preconfigurate che riduce la probabilità che un utente o un amministratore scarichi ed esegua contenuto Web dannoso in un server. Questa configurazione riduce l'esposizione all'attacco modificando numerose impostazioni relative alla protezione, quali le impostazioni delle schede Protezione e Avanzate della finestra Opzioni Internet.

Le modifiche principali includono:

-   Il livello di protezione per l'area Internet viene impostato su Alto. Mediante questa impostazione vengono disattivati gli script, i controlli ActiveX, il contenuto HTML di Microsoft Java Virtual Machine (MSJVM) e i download dei file.
-   Il rilevamento automatico dei siti Intranet viene disattivato. Questa impostazione assegna all'area Internet tutti i siti Web Intranet e tutti i percorsi UNC (Universal Naming Convention) non esplicitamente elencati nell'area Intranet locale.
-   L'installazione su richiesta e le estensioni non Microsoft per il browser vengono disattivate. Questa impostazione impedisce alle pagine Web di installare componenti automaticamente e blocca l'esecuzione delle estensioni non Microsoft.
-   Il contenuto multimediale viene disabilitato. Questa impostazione impedisce la riproduzione di musica, animazioni e clip video.

**Disattivando la configurazione Protezione avanzata di Internet Explorer, verranno eliminate le misure di sicurezza che bloccano lo sfruttamento della vulnerabilità.**

**Per ulteriori informazioni sulla Protezione avanzata di Internet Explorer, consultare il documento Managing Internet Explorer Enhanced Security Configuration, disponibile all'indirizzo:**

http://www.microsoft.com/downloads/details.aspx?FamilyID=d41b036c-e2e1-4960-99bb-9757f7e9e31b&DisplayLang=en

**Esistono configurazioni di Windows Server 2003 in cui è probabile che la modalità Protezione avanzata di Internet Explorer sia disattivata?**
Sì. In caso di deployment di Windows Server 2003 come server terminal è probabile che la modalità Protezione avanzata di Internet Explorer venga disattivata per consentire agli utenti di utilizzare Internet Explorer senza limitazioni.

**Quali sono gli scopi della patch?**
La patch ha lo scopo di eliminare i rischi connessi a questa vulnerabilità facendo in modo che Authenticode chieda sempre conferma correttamente all'utente prima dell'installazione di un controllo ActiveX.

Informazioni sulla patch per la protezione
------------------------------------------

<span></span>
Per informazioni sulla patch per la protezione specifica della piattaforma utilizzata, fare clic sul collegamento corrispondente:

#### Windows Server 2003 (tutte le versioni)

**Prerequisiti**

Per questa patch per la protezione è necessaria la versione definitiva di Windows Server 2003.

**Informazioni per l'installazione**

Questa patch per la protezione supporta le seguenti opzioni del programma di installazione:

-   **/?**: visualizza l'elenco delle opzioni del programma di installazione.
-   **/u**: utilizza la modalità automatica.
-   /f: impone la chiusura delle altre applicazioni all'arresto del computer.
-   **/n**: non esegue il backup dei file da rimuovere.
-   **/o**: sovrascrive i file OEM senza chiedere conferma.
-   **/z**: non esegue il riavvio del sistema al termine dell'installazione.
-   **/q**: utilizza la modalità non interattiva.
-   /l: elenca le correzioni installate.
-   **/x**: estrae i file senza eseguire il programma di installazione.

**Informazioni per il deployment**

Per installare la patch senza l'intervento dell'utente, utilizzare la seguente riga di comando:

**WindowsServer2003-KB823182-x86-ENU /u /q**

Per installare la patch senza imporre il riavvio del computer, utilizzare la seguente riga di comando:

**WindowsServer2003-KB823182-x86-ENU /z**

**Nota** È possibile combinare queste opzioni in un'unica riga di comando.

Per informazioni su come eseguire il deployment di questa patch con Microsoft Software Update Services, visitare il seguente sito Web Microsoft:

<http://www.microsoft.com/windowsserversystem/sus/susoverview.mspx>

**Necessità di riavvio**

Dopo l'applicazione di questa patch per la protezione, è necessario riavviare il computer.

**Informazioni per la rimozione**

Per rimuovere questa patch, utilizzare lo strumento Installazione applicazioni del Pannello di controllo.

Gli amministratori di sistema possono rimuovere questa patch mediante l'utilità Spuninst.exe. L'utilità Spuninst.exe è disponibile nella cartella %Windir%\\$NTUninstallKB823182$\\Spuninst e supporta le seguenti opzioni del programma di installazione:

**/?**: visualizza l'elenco delle opzioni del programma di installazione.

**/u**: utilizza la modalità automatica.

**/f**: impone la chiusura delle altre applicazioni all'arresto del computer.

**/z**: non esegue il riavvio del sistema al termine dell'installazione.

**/q**: utilizza la modalità non interattiva.

**Informazioni sulle patch per la protezione sostituite**

Questa patch non sostituisce alcuna patch precedente.

**Informazioni sui file**
Gli attributi dei file della versione inglese di questa patch (o delle versioni successive) sono riportati nella tabella che segue. Le date e gli orari dei file indicati nella tabella sono espressi utilizzando l'ora UTC (Coordinated Universal Time). Al momento della visualizzazione, tali informazioni verranno convertite nella data e nell'ora locali. Per informazioni sulle differenze fra l'ora UTC e l'ora locale, utilizzare la scheda Fuso orario dello strumento Data e ora del Pannello di controllo.

Windows Server 2003, Enterprise Edition; Windows Server 2003, Standard Edition; Windows Server 2003, Web Edition e Windows Server 2003, Datacenter Edition

| Date        | Time  | Version       | Size    | File Name      | Platform | Folder |
|-------------|-------|---------------|---------|----------------|----------|--------|
| 10-Jul-2003 | 22:05 | 5.131.3790.67 | 503,296 | Cryptui.dll    | X86      | RTMGDR |
| 10-Jul-2003 | 22:05 |               | 2,560   | Cryptui.hp.dll | X86      | RTMGDR |
| 10-Jul-2003 | 21:56 | 5.131.3790.67 | 484,864 | Cryptui.dll    | X86      | RTMQFE |

Windows Server 2003, 64-Bit Enterprise Edition e Windows Server 2003, 64-Bit Datacenter Edition

| Date        | Time  | Version       | Size      | File Name    | Platform | Folder |
|-------------|-------|---------------|-----------|--------------|----------|--------|
| 10-Jul-2003 | 22:09 | 5.131.3790.67 | 1,093,632 | Cryptui.dll  | IA64     | RTMGDR |
| 10-Jul-2003 | 22:04 | 5.131.3790.67 | 484,864   | Wcryptui.dll | X86      | RTMGDR |
| 10-Jul-2003 | 21:55 | 5.131.3790.67 | 1,093,632 | Cryptui.dll  | IA64     | RTMQFE |
| 10-Jul-2003 | 21:56 | 5.131.3790.67 | 484,864   | Wcryptui.dll | X86      | RTMQFE |

**Verifica dell'installazione della patch**

Per verificare che la patch per la protezione sia installata nel computer, utilizzare lo strumento Microsoft Baseline Security Analyzer (MBSA). Per ulteriori informazioni su MBSA, fare clic sul numero riportato di seguito per visualizzare il corrispondente articolo della Microsoft Knowledge Base:

[320454](http://support.microsoft.com/default.aspx?kbid=320454) Microsoft Baseline Security Analyzer Version 1.1.1 Is Available

Per verificare che i file della patch per la protezione siano installati, è anche possibile esaminare la seguente chiave del Registro di sistema:

HKEY\_LOCAL\_MACHINE\\SOFTWARE\\Microsoft\\Updates\\Windows Server 2003\\SP1\\KB823182\\Filelist

**Nota** Se un amministratore o un OEM integra o esegue lo slipstreaming della patch per la protezione [823182](http://support.microsoft.com/default.aspx?kbid=823182) nei file di origine dell'installazione di Windows, è possibile che questa chiave del Registro di sistema non venga creata correttamente.

#### Windows XP (tutte le versioni)

**Nota** La patch per la protezione di Windows XP 64-Bit Edition, versione 2003, è la stessa utilizzata per le versioni a 64 bit di Windows Server 2003.

Per ulteriori informazioni sul download dei file di supporto Microsoft, fare clic sul numero riportato di seguito per visualizzare il corrispondente articolo della Microsoft Knowledge Base:

[119591](http://support.microsoft.com/default.aspx?kbid=119591) How to Obtain Microsoft Support Files from Online Services

Microsoft ha eseguito la scansione del file per individuare eventuali virus, utilizzando il software antivirus più aggiornato disponibile al momento della pubblicazione del file. Il file è archiviato in server con protezione avanzata, per impedirne qualsiasi modifica non autorizzata.

**Prerequisiti**

Per questa patch per la protezione è necessaria la versione definitiva di Windows XP o Windows XP Service Pack 1 (SP1). Per ulteriori informazioni, fare clic sul numero riportato di seguito per visualizzare il corrispondente articolo della Microsoft Knowledge Base:

[322389](http://support.microsoft.com/default.aspx?scid=kb;en-us;322389) How to Obtain the Latest Windows XP Service Pack

**Informazioni per l'installazione**

Questa patch per la protezione supporta le seguenti opzioni del programma di installazione:

**/?**: visualizza l'elenco delle opzioni del programma di installazione.

**/u**: utilizza la modalità automatica.

**/f**: impone la chiusura delle altre applicazioni all'arresto del computer.

**/n**: non esegue il backup dei file da rimuovere.

**/o**: sovrascrive i file OEM senza chiedere conferma.

**/z**: non esegue il riavvio del sistema al termine dell'installazione.

**/q**: utilizza la modalità non interattiva.

**/l**: elenca le correzioni installate.

**/x**: estrae i file senza eseguire il programma di installazione

**Informazioni per il deployment**

Per installare la patch senza l'intervento dell'utente, utilizzare la seguente riga di comando:

**WindowsXP-KB823182-x86-ENU /u /q**

Per installare la patch senza imporre il riavvio del computer, utilizzare la seguente riga di comando:

**WindowsXP-KB823182-x86-ENU /z**

**Nota** È possibile combinare queste opzioni in un'unica riga di comando.

Per informazioni su come eseguire il deployment di questa patch con Microsoft Software Update Services, visitare il seguente sito Web Microsoft:

<http://www.microsoft.com/windowsserversystem/sus/susoverview.mspx>

**Necessità di riavvio**

Dopo l'applicazione di questa patch per la protezione, è necessario riavviare il computer.

**Informazioni per la rimozione**

Per rimuovere questa patch, utilizzare lo strumento Installazione applicazioni del Pannello di controllo.

Gli amministratori di sistema possono rimuovere questa patch mediante l'utilità Spuninst.exe. L'utilità Spuninst.exe è disponibile nella cartella %Windir%\\$NTUninstallKB823182$\\Spuninst e supporta le seguenti opzioni del programma di installazione:

**/?**: visualizza l'elenco delle opzioni del programma di installazione.

**/u**: utilizza la modalità automatica.

**/f**: impone la chiusura delle altre applicazioni all'arresto del computer.

**/z**: non esegue il riavvio del sistema al termine dell'installazione.

**/q**: utilizza la modalità non interattiva.

**Informazioni sulle patch per la protezione sostituite**

Questa patch non sostituisce alcuna patch precedente.

**Informazioni sui file**

Gli attributi dei file della versione inglese di questa patch (o delle versioni successive) sono riportati nella tabella che segue. Le date e gli orari dei file indicati nella tabella sono espressi utilizzando l'ora UTC (Coordinated Universal Time). Al momento della visualizzazione, tali informazioni verranno convertite nella data e nell'ora locali. Per informazioni sulle differenze fra l'ora UTC e l'ora locale, utilizzare la scheda Fuso orario dello strumento Data e ora del Pannello di controllo.

Windows XP Home Edition, Windows XP Professional, Windows XP Tablet PC Edition e Windows XP Media Center Edition

| Date        | Time  | Version         | Size    | File Name                   |
|-------------|-------|-----------------|---------|-----------------------------|
| 25-Jul-2003 | 00:43 | 5.131.2600.117  | 476,160 | Cryptui.dll  X86 (pre-SP1)  |
| 25-Jul-2003 | 00:40 | 5.131.2600.1243 | 477,696 | Cryptui.dll  X86 (with SP1) |

Windows XP 64-Bit Edition Versione 2002

| Date        | Time  | Version         | Size      | File Name                     |
|-------------|-------|-----------------|-----------|-------------------------------|
| 25-Jul-2003 | 00:43 | 5.131.2600.117  | 1,181,184 | Cryptui.dll  IA64  (pre-SP1)  |
| 24-Jul-2003 | 22:25 | 5.131.2600.117  | 476,160   | Wcryptui.dll  X86  (pre-SP1)  |
| 25-Jul-2003 | 00:40 | 5.131.2600.1243 | 1,185,792 | Cryptui.dll  IA64  (with SP1) |
| 08-Jul-2003 | 18:38 | 5.131.2600.1243 | 477,696   | Wcryptui.dll  X86  (with SP1) |

Windows XP 64-Bit Edition Versione 2003

| Date        | Time  | Version       | Size      | File Name    | Platform | Folder |
|-------------|-------|---------------|-----------|--------------|----------|--------|
| 10-Jul-2003 | 22:09 | 5.131.3790.67 | 1,093,632 | Cryptui.dll  | IA64     | RTMGDR |
| 10-Jul-2003 | 22:04 | 5.131.3790.67 | 484,864   | Wcryptui.dll | X86      | RTMGDR |
| 10-Jul-2003 | 21:55 | 5.131.3790.67 | 1,093,632 | Cryptui.dll  | IA64     | RTMQFE |
| 10-Jul-2003 | 21:56 | 5.131.3790.67 | 484,864   | Wcryptui.dll | X86      | RTMQFE |

**Note**

-   Quando si installa la patch per la protezione di Windows XP 64-Bit Edition versione 2003, il programma di installazione verifica se i file da aggiornare nel sistema sono stati precedentemente aggiornati mediante una correzione Microsoft. Se uno di questi file è stato aggiornato mediante l'installazione di una correzione precedente, il programma di installazione copia nel computer i file della cartella RTMQFE. In caso contrario, copia nel computer i file della cartella RTMGDR. Per ulteriori informazioni, fare clic sul numero riportato di seguito per visualizzare il corrispondente articolo della Microsoft Knowledge Base:

    [824994](http://support.microsoft.com/default.aspx?kbid=824994) Description of the Contents of a Windows Server 2003 Product Update Package

-   Le versioni della patch per Windows XP e Windows XP 64-Bit Edition versione 2002 sono disponibili in pacchetti dual-mode, ossia in pacchetti che contengono sia i file per la versione originale di Windows XP, sia quelli per Windows XP Service Pack 1 (SP1). Per ulteriori informazioni sui pacchetti dual-mode, fare clic sul numero riportato di seguito per visualizzare il corrispondente articolo della Microsoft Knowledge Base:

    [328848](http://support.microsoft.com/default.aspx?kbid=328848) Description of Dual-Mode Hotfix Packages for Windows XP

**Verifica dell'installazione della patch**

Per verificare che la patch per la protezione sia installata nel computer, utilizzare lo strumento Microsoft Baseline Security Analyzer (MBSA). Per ulteriori informazioni su MBSA, fare clic sul numero riportato di seguito per visualizzare il corrispondente articolo della Microsoft Knowledge Base:

[320454](http://support.microsoft.com/default.aspx?kbid=320454) Microsoft Baseline Security Analyzer Version 1.1.1 Is Available

Per verificare che i file della patch per la protezione siano installati, è anche possibile esaminare le seguenti chiavi del Registro di sistema:

Per Windows XP Home Edition SP1, Windows XP Professional SP1, Windows XP 64-Bit Edition, versione 2002 SP1, Windows XP Tablet PC Edition, Windows XP Media Center Edition:

HKEY\_LOCAL\_MACHINE\\SOFTWARE\\Microsoft\\Updates\\Windows XP\\SP2\\KB823182\\Filelist

Per Windows XP Home Edition, Windows XP Professional, Windows XP 64-Bit Edition, versione 2002:

HKEY\_LOCAL\_MACHINE\\SOFTWARE\\Microsoft\\Updates\\Windows XP\\SP1\\KB823182\\Filelist

Per Windows XP 64-Bit Edition, versione 2003:

HKEY\_LOCAL\_MACHINE\\SOFTWARE\\Microsoft\\Updates\\Windows Server 2003\\SP1\\KB823182\\Filelist

**Nota** Se un amministratore o un OEM integra o esegue lo slipstreaming della patch per la protezione 82312 nei file di origine dell'installazione di Windows, è possibile che questa chiave del Registro di sistema non venga creata correttamente.

#### Windows 2000 (tutte le versioni)

**Prerequisiti**

Per installare questa patch per la protezione in Windows 2000, è necessario Service Pack 2 (SP2), Service Pack 3 (SP3) o Service Pack 4 (SP4).

Per informazioni sul ciclo di vita dei prodotti desktop Windows, visitare il seguente sito Web Microsoft:

<http://microsoft.com/windows/lifecycle/desktop/consumer/components.mspx>

Per ulteriori informazioni, fare clic sul numero riportato di seguito per visualizzare il corrispondente articolo della Microsoft Knowledge Base:

[260910](http://support.microsoft.com/default.aspx?scid=kb;en-us;260910) How to Obtain the Latest Windows 2000 Service Pack

**Informazioni per l'installazione**

Questa patch per la protezione supporta le seguenti opzioni del programma di installazione:

**/?**: visualizza l'elenco delle opzioni del programma di installazione.

**/u**: utilizza la modalità automatica.

**/f**: impone la chiusura delle altre applicazioni all'arresto del computer.

**/n**: non esegue il backup dei file da rimuovere.

**/o**: sovrascrive i file OEM senza chiedere conferma.

**/z**: non esegue il riavvio del sistema al termine dell'installazione.

**/q**: utilizza la modalità non interattiva.

**/l**: elenca le correzioni installate.

**/x**: estrae i file senza eseguire il programma di installazione.

**Informazioni per il deployment**

Per installare la patch per la protezione senza l'intervento dell'utente, utilizzare la seguente riga di comando:

Per Windows 2000 Service Pack 3 e Windows 2000 Service Pack 4:

**Windows2000-KB823182-x86-ENU /u /q**

Per Windows 2000 Service Pack 2:

**Windows2000-KB823182-x86-ENU-CustomServicePackSupport.EXE /u /q**

Per installare la patch per la protezione senza imporre il riavvio del computer, utilizzare la seguente riga di comando:

Per Windows 2000 Service Pack 3 e Windows 2000 Service Pack 4:

**Windows2000-KB823182-x86-ENU /z**

Per Windows 2000 Service Pack 2:

**Windows2000-KB823182-x86-ENU-CustomServicePackSupport.EXE /z**

**Nota** È possibile combinare queste opzioni in un'unica riga di comando.

Per informazioni su come eseguire il deployment di questa patch per la protezione con Microsoft Software Update Services, visitare il seguente sito Web Microsoft:

<http://www.microsoft.com/windowsserversystem/sus/susoverview.mspx>

**Necessità di riavvio**

Dopo l'applicazione di questa patch per la protezione, è necessario riavviare il computer.

**Informazioni per la rimozione**

Per rimuovere questa patch per la protezione, utilizzare lo strumento Installazione applicazioni del Pannello di controllo.

Gli amministratori di sistema possono rimuovere questa patch mediante l'utilità Spuninst.exe. L'utilità Spuninst.exe è disponibile nella cartella %Windir%\\$NTUninstallKB823182$\\Spuninst e supporta le seguenti opzioni del programma di installazione:

**/?**: visualizza l'elenco delle opzioni del programma di installazione.

**/u**: utilizza la modalità automatica.

**/f**: impone la chiusura delle altre applicazioni all'arresto del computer.

**/z**: non esegue il riavvio del sistema al termine dell'installazione.

**/q**: utilizza la modalità non interattiva.

**Informazioni sulle patch per la protezione sostituite**

Questa patch non sostituisce alcuna patch precedente.

**Informazioni sui file**

Gli attributi dei file della versione inglese di questa patch (o delle versioni successive) sono riportati nella tabella che segue. Le date e gli orari dei file indicati nella tabella sono espressi utilizzando l'ora UTC (Coordinated Universal Time). Al momento della visualizzazione, tali informazioni verranno convertite nella data e nell'ora locali. Per informazioni sulle differenze fra l'ora UTC e l'ora locale, utilizzare la scheda Fuso orario dello strumento Data e ora del Pannello di controllo.

Per Windows 2000 Service Pack 3 e Windows 2000 Service Pack 4:

| Date        | Time  | Version         | Size    | File Name   |
|-------------|-------|-----------------|---------|-------------|
| 18-Jun-2003 | 20:13 | 5.131.2195.6758 | 443,664 | Cryptui.dll |

**Verifica dell'installazione della patch**

Per verificare che la patch per la protezione sia installata nel computer, utilizzare lo strumento Microsoft Baseline Security Analyzer (MBSA). Per ulteriori informazioni su MBSA, fare clic sul numero riportato di seguito per visualizzare il corrispondente articolo della Microsoft Knowledge Base:

[320454](http://support.microsoft.com/default.aspx?kbid=320454) Microsoft Baseline Security Analyzer Version 1.1.1 Is Available

Per verificare che i file della patch per la protezione siano installati, è anche possibile esaminare la seguente chiave del Registro di sistema:

HKEY\_LOCAL\_MACHINE\\SOFTWARE\\Microsoft\\Updates\\Windows 2000\\SP5\\KB823182\\Filelist

**Nota** Se un amministratore o un OEM integra o esegue lo slipstreaming della patch per la protezione 823182 nei file di origine dell'installazione di Windows, è possibile che questa chiave del Registro di sistema non venga creata correttamente.

#### Windows NT 4.0 (tutte le versioni)

Per ulteriori informazioni sul download dei file di supporto Microsoft, fare clic sul numero riportato di seguito per visualizzare il corrispondente articolo della Microsoft Knowledge Base:

[119591](http://support.microsoft.com/default.aspx?kbid=119591) How to Obtain Microsoft Support Files from Online Services

Microsoft ha eseguito la scansione del file per individuare eventuali virus, utilizzando il software antivirus più aggiornato disponibile al momento della pubblicazione del file. Il file è archiviato in server con protezione avanzata, per impedirne qualsiasi modifica non autorizzata.

**Prerequisiti**

Per questa patch per la protezione è necessario Windows NT Server 4.0 Service Pack 6a (SP6a) o Windows NT Server 4.0, Terminal Server Edition, Service Pack 6 (SP6).

Per ulteriori informazioni, fare clic sul numero riportato di seguito per visualizzare il corrispondente articolo della Microsoft Knowledge Base:

[152734](http://support.microsoft.com/default.aspx?scid=kb;en-us;152734) How to Obtain the Latest Windows NT 4.0 Service Pack

**Informazioni per l'installazione**

Questa patch per la protezione supporta le seguenti opzioni del programma di installazione:

-   /y: rimuove la patch (solo con le opzioni /m o /q ).
-   /f: impone la chiusura delle altre applicazioni all'arresto del computer.
-   /n: evita di creare la cartella di disinstallazione.
-   /z: non esegue il riavvio del sistema al termine dell'aggiornamento.
-   /q: utilizza la modalità automatica o senza intervento dell'utente, senza interfaccia utente (questa opzione è un superset dell'opzione /m ).
-   /m: utilizza la modalità automatica con interfaccia utente.
-   /l: elenca le correzioni installate.
-   /x: estrae i file senza eseguire il programma di installazione.

**Informazioni per il deployment**

Per installare la patch per la protezione senza l'intervento dell'utente, utilizzare la seguente riga di comando:

Per Windows NT 4.0 Server (tutte le versioni):

**WindowsNT4Server-KB823182-x86-ENU /q**

Per Windows NT 4.0 Workstation:

**WindowsNT4Workstation-KB823182-x86-ENU /q**

Per installare la patch per la protezione senza imporre il riavvio del computer, utilizzare la seguente riga di comando:

Per Windows NT 4.0 Server (tutte le versioni):

**WindowsNT4Server-KB823182-x86-ENU /z**

Per Windows NT 4.0 Workstation:

**WindowsNT4Workstation-KB823182-x86-ENU /z**

**Nota** È possibile combinare queste opzioni in un'unica riga di comando.

Per informazioni su come eseguire il deployment di questa patch per la protezione con Microsoft Software Update Services, visitare il seguente sito Web Microsoft:

<http://www.microsoft.com/windowsserversystem/sus/susoverview.mspx>

**Necessità di riavvio**

Dopo l'applicazione di questa patch per la protezione, è necessario riavviare il computer.

**Informazioni per la rimozione**

Per rimuovere questa patch per la protezione, utilizzare lo strumento Installazione applicazioni del Pannello di controllo.

Gli amministratori di sistema possono rimuovere questa patch mediante l'utilità Hotfix.exe. L'utilità Hotfix.exe è disponibile nella cartella %Windir%\\$NTUninstallKB823182$ e supporta le seguenti opzioni del programma di installazione:

-   /y: rimuove la patch (solo con l'opzione /m o /q ).
-   /f: impone la chiusura delle altre applicazioni all'arresto del computer.
-   /n: evita di creare la cartella di disinstallazione.
-   /z: non esegue il riavvio del sistema al termine dell'installazione.
-   /q: utilizza la modalità automatica o senza intervento dell'utente, senza interfaccia utente (questa opzione è un superset dell'opzione /m ).
-   /m: utilizza la modalità automatica con interfaccia utente.
-   /l: elenca le correzioni installate.

**Informazioni sulle patch per la protezione sostituite**

Questa patch non sostituisce alcuna patch precedente.

**Informazioni sui file**

Gli attributi dei file della versione inglese di questa patch (o delle versioni successive) sono riportati nella tabella che segue. Le date e gli orari dei file indicati nella tabella sono espressi utilizzando l'ora UTC (Coordinated Universal Time). Al momento della visualizzazione, tali informazioni verranno convertite nella data e nell'ora locali. Per informazioni sulle differenze fra l'ora UTC e l'ora locale, utilizzare la scheda Fuso orario dello strumento Data e ora del Pannello di controllo.

Windows NT 4.0 Workstation:

| Date        | Time  | Version        | Size    | File Name          |
|-------------|-------|----------------|---------|--------------------|
| 24-Jan-2003 | 03:24 | 5.131.1878.13  | 465,680 | Crypt32.dll   X86  |
| 09-Aug-2003 | 00:37 | 5.131.1878.14  | 440,080 | Cryptui.dll   X86  |
| 25-Jul-2003 | 19:07 | 5.00.2195.6792 | 53,520  | Msasn1.dll    X86  |
| 22-Feb-2001 | 23:34 | 5.131.1877.9   | 6,928   | Softpub.dll    X86 |
| 22-Feb-2001 | 23:27 | 5.131.1877.9   | 165,648 | Wintrust.dll   X86 |

Windows NT Server 4.0:

| Date        | Time  | Version        | Size    | File Name          |
|-------------|-------|----------------|---------|--------------------|
| 24-Jan-2003 | 03:24 | 5.131.1878.13  | 465,680 | Crypt32.dll   X86  |
| 09-Aug-2003 | 00:37 | 5.131.1878.14  | 440,080 | Cryptui.dll   X86  |
| 25-Jul-2003 | 19:07 | 5.00.2195.6792 | 53,520  | Msasn1.dll    X86  |
| 22-Feb-2001 | 23:34 | 5.131.1877.9   | 6,928   | Softpub.dll    X86 |
| 22-Feb-2001 | 23:27 | 5.131.1877.9   | 165,648 | Wintrust.dll   X86 |

Windows NT Server 4.0, Terminal Server Edition:

| Date        | Time  | Version        | Size    | File Name          |
|-------------|-------|----------------|---------|--------------------|
| 24-Jan-2003 | 03:24 | 5.131.1878.13  | 465,680 | Crypt32.dll X86    |
| 09-Aug-2003 | 00:37 | 5.131.1878.14  | 440,080 | Cryptui.dll   X86  |
| 25-Jul-2003 | 19:07 | 5.00.2195.6792 | 53,520  | Msasn1.dll    X86  |
| 22-Feb-2001 | 23:34 | 5.131.1877.9   | 6,928   | Softpub.dll    X86 |
| 22-Feb-2001 | 23:27 | 5.131.1877.9   | 165,648 | Wintrust.dll   X86 |

**Verifica dell'installazione della patch**

Per verificare che la patch per la protezione sia installata nel computer, utilizzare lo strumento Microsoft Baseline Security Analyzer (MBSA). Per ulteriori informazioni su MBSA, fare clic sul numero riportato di seguito per visualizzare il corrispondente articolo della Microsoft Knowledge Base:

[320454](http://support.microsoft.com/default.aspx?kbid=320454) Microsoft Baseline Security Analyzer Version 1.1.1 Is Available

Per verificare che i file della patch per la protezione siano installati, è anche possibile esaminare la seguente chiave del Registro di sistema:

HKEY\_LOCAL\_MACHINE\\SOFTWARE\\Microsoft\\Windows NT\\CurrentVersion\\Hotfix\\KB823182\\File1

**Nota:** Se un amministratore o un OEM integra o esegue lo slipstreaming della patch per la protezione 823182 nei file di origine dell'installazione di Windows, è possibile che questa chiave del Registro di sistema non venga creata correttamente.

### Altre informazioni

**Possibilità di disinstallare la patch:** sì

**Dichiarazione di non responsabilità**:

Le informazioni disponibili nella Microsoft Knowledge Base sono fornite "come sono" senza garanzie di alcun tipo. Conseguentemente, Microsoft non rilascia alcuna garanzia, esplicita o implicita, inclusa la garanzia di commerciabilità e di idoneità per uno scopo specifico. Microsoft o i suoi fornitori non saranno, in alcun caso, responsabili per danni di qualsiasi tipo, inclusi i danni diretti, indiretti, incidentali, consequenziali, la perdita di profitti, e i danni punitivi o speciali, anche se Microsoft o i suoi fornitori siano stati informati della possibilità del verificarsi di tali danni. Alcuni stati non consentono l'esclusione o la limitazione di responsabilità per danni diretti o indiretti e, dunque, la sopracitata limitazione potrebbe non essere applicabile.

**Versioni**:

-   V1.0 (15 ottobre 2003): pubblicazione del bollettino.

*Built at 2014-04-18T01:50:00Z-07:00*
