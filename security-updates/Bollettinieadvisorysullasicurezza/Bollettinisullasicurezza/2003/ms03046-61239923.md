---
TOCTitle: 'MS03-046'
Title: 'Bollettino Microsoft sulla sicurezza MS03-046 - Critico'
ms:assetid: 'ms03-046'
ms:contentKeyID: 61239923
ms:mtpsurl: 'https://technet.microsoft.com/it-IT/library/ms03-046(v=Security.10)'
---

Security Bulletin

Bollettino Microsoft sulla sicurezza MS03-046 - Critico
=======================================================

Una vulnerabilità in Exchange Server può consentire l'esecuzione di codice non autorizzato (829436)
---------------------------------------------------------------------------------------------------

Data di pubblicazione: mercoledì 15 ottobre 2003 | Aggiornamento: martedì 13 aprile 2004

**Data di pubblicazione originale: 15 ottobre 2003**
**Aggiornamento**: 13 aprile 2004
**Versione**: 2.0

#### Riepilogo

**Destinatari**: amministratori di sistema che utilizzano server con Microsoft® Exchange Server

**Effetti della vulnerabilità**: esecuzione di codice in modalità remota

**Livello di gravità**: critico

**Raccomandazioni**: si consiglia agli amministratori di sistema di applicare immediatamente la patch per la protezione ai server che eseguono Exchange Server

**Patch sostituite: nessuna**

**Avvertenze: nessuna**

Prodotti verificati e posizioni per il download della patch:

**Prodotti interessati**:

-   Microsoft Exchange Server 5.0, Service Pack 2 –[Scarica la patch](http://www.microsoft.com/downloads/details.aspx?familyid=164610a4-aafc-40ac-85ca-349dbdbe1731&displaylang=en)
-   Microsoft Exchange Server 5.5, Service Pack 4 - [Scarica la patch](http://www.microsoft.com/downloads/details.aspx?familyid=a9e872ea-54b0-4179-8ae9-5648bfb46459&displaylang=en)
-   Microsoft Exchange 2000 Server, Service Pack 3 - [Scarica la patch](http://www.microsoft.com/downloads/details.aspx?familyid=7baf5394-1b4e-4937-a570-9f232ae49f01&displaylang=en)

**Software non interessato**:

-   Microsoft Exchange Server 2003

I prodotti software elencati sono stati sottoposti a test per determinare se tali versioni sono interessate dalla vulnerabilità. Le altre versioni non sono più [supportate](http://support.microsoft.com/directory/discontinue.asp) e potrebbero essere o meno interessate dal problema.

### Informazioni generali

Dettagli tecnici
----------------

<span></span>
**Descrizione tecnica:**

Dopo il rilascio di questo bollettino, è stato stabilito che la vulnerabilità descritta interessa anche Exchange Server 5.0. Microsoft ha aggiornato il bollettino inserendo informazioni aggiuntive su Exchange Server 5.0 e indicazioni per indirizzare gli utenti a un aggiornamento per la protezione relativo a questa ulteriore piattaforma interessata. Questo aggiornamento per la protezione relativo a Exchange 5.0 è un pacchetto cumulativo, che risolve anche le vulnerabilità descritte in [MS00-082](http://technet.microsoft.com/security/bulletin/ms00-082) e [MS01-041](http://technet.microsoft.com/security/bulletin/ms01-041).

Basta installare l'aggiornamento una sola volta per proteggersi da tutte e tre le vulnerabilità.Nel Servizio posta Internet di Exchange Server 5.0 e 5.5 è presente una vulnerabilità a livello di sicurezza che può essere sfruttata da un utente malintenzionato non autenticato per connettersi alla porta SMTP di un server Exchange e utilizzare verbi estesi per inviare una richiesta appositamente predisposta, allo scopo di allocare una quantità di memoria eccessiva provocando l'arresto del Servizio posta Internet o il blocco del server per memoria insufficiente.

In Exchange 2000 Server è presente una vulnerabilità a livello di sicurezza che può essere sfruttata da un utente malintenzionato non autenticato per connettersi alla porta SMTP di un server Exchange e utilizzare verbi estesi per inviare una richiesta appositamente predisposta, dando luogo a un attacco di negazione del servizio analogo a quello descritto per Exchange 5.0 e 5.5. Inoltre, scegliendo attentamente i dati della richiesta, l'autore dell'attacco può provocare anche un sovraccarico del buffer, che può consentirgli di eseguire codice non autorizzato nel contesto del servizio SMTP.

**Fattori attenuanti:**

-   Per prevenire questo tipo di attacco da Internet è possibile utilizzare Microsoft ISA Server 2000 o prodotti di terze parti che inoltrano e filtrano il traffico SMTP prima di inviarlo a Exchange.

    I clienti che utilizzano ISA Server 2000 per la pubblicazione dei servizi SMTP di Exchange con le regole di pubblicazione SMTP predefinite sono meno esposti ad attacchi di questo tipo attraverso Internet. Le regole di pubblicazione di ISA sono illustrate nella sezione "Soluzioni alternative".

**Livello di gravità**:

|                          |            |     |
|--------------------------|------------|-----|
| **Exchange Server 5.0**  | Importante |     |
| **Exchange Server 5.5**  | Importante |     |
| **Exchange 2000 Server** | Critico    |     |

La [classificazione](http://technet.microsoft.com/security/bulletin/rating) della gravità di cui alla tabella precedente si basa sui tipi di sistema interessati dalla vulnerabilità, sui modelli di deployment più comuni e sui potenziali effetti del problema in tali ambienti.

**Identificatore della vulnerabilità:** [CAN-2003-0714](http://www.cve.mitre.org/cgi-bin/cvename.cgi?name=can-2003-0714)

Soluzioni alternative
---------------------

<span></span>
Microsoft ha verificato le soluzioni alternative seguenti. Queste soluzioni alternative non eliminano la vulnerabilità sottostante, ma possono tuttavia aiutare a bloccare gli attacchi **noti**. In alcuni casi, le soluzioni alternative possono causare una riduzione della funzionalità, come indicato nelle descrizioni seguenti.

-   Ispezione del protocollo SMTP per il filtraggio delle estensioni del protocollo SMTP.

    Le regole di pubblicazione predefinite di ISA per Exchange prevedono il filtraggio e l'eliminazione di tutte le estensioni del protocollo SMTP dal traffico che attraversa il firewall. Sono disponibili anche prodotti di terze parti che offrono funzionalità analoghe. Per ulteriori informazioni sulla pubblicazione di un computer server Exchange con ISA Server, vedere:

    <http://support.microsoft.com/default.aspx?scid=kb;en-us;311237>.

-   Accettazione delle sole sessioni SMTP autenticate.

    Se possibile, accettare solo le connessioni con server SMTP in grado di autenticarsi mediante il comando SMTP AUTH.

    **Per richiedere l'autenticazione SMTP in un server Exchange 2000**:

    -   Avviare Gestore di sistema di Exchange.
    -   Individuare il server nella struttura dell'organizzazione.
    -   Espandere il contenitore dei protocolli del server.
    -   Espandere il contenitore SMTP.
    -   Per ciascun server virtuale SMTP:
        -   Aprire la finestra delle proprietà dell'oggetto server virtuale.
    -   Fare clic sulla scheda Accesso.
    -   Fare clic sul pulsante Autenticazione.
    -   Deselezionare la casella di controllo "Accesso anonimo".
    -   Scegliere OK per confermare le modifiche.

    **Per richiedere l'autenticazione SMTP in un server Exchange 5.5**:

    Per richiedere l'autenticazione per le connessioni in ingresso:

    1.  Fare clic sulla scheda Connessioni.
    2.  Nella sezione "Accetta connessioni", selezionare il pulsante di opzione "Solo dagli host che utilizzano l'autenticazione".

    **Effetto della soluzione**: in genere, i messaggi SMTP in ingresso vengono accettati senza richiedere l'autenticazione del mittente. Se si richiede l'autenticazione, potranno inviare messaggi solo i mittenti in grado di presentare credenziali di autenticazione.

    Il Servizio posta Internet di Exchange 5.0 non supporta l'autenticazione obbligatoria per le connessioni in ingresso. Tuttavia, è possibile configurare Internet Mail Connector per accettare messaggi solo dagli indirizzi IP designati. Se si configura questa impostazione, sarà possibile ricevere messaggi in ingresso solo dai server specificatamente autorizzati.

    Per configurare Exchange 5.0 per accettare posta solo dagli host designati:

    -   Avviare Exchange Administrator e aprire le proprietà dell'oggetto Servizio posta Internet.
    -   Nella pagina delle connessioni selezionare l'opzione per accettare o rifiutare messaggi in base all'host e quindi specificare gli host da cui si desidera accettare posta.

-   **Bloccare a livello di firewall la porta utilizzata da SMTP**.

    Bloccare a livello di firewall la porta utilizzata da SMTP. In genere si tratta della porta 25.

    **Effetto della soluzione**: questa soluzione alternativa deve essere utilizzata come ultima risorsa per proteggersi dalla vulnerabilità.

    Potrebbe, infatti, incidere sulla possibilità di comunicare con sistemi esterni mediante posta elettronica. Per ulteriori informazioni sul miglioramento della protezione dell'ambiente Exchange, visitare i siti Web [Security Resources for Exchange Server 5.5](http://www.microsoft.com/exchange/techinfo/security/55.asp) e [Security Resources for Exchange 2000](http://www.microsoft.com/exchange/techinfo/security/2000.asp).

Domande frequenti
-----------------

<span></span>
**Perché viene rilasciata una nuova versione di questo bollettino?**
Dopo il rilascio di questo bollettino, è stato stabilito che la vulnerabilità descritta interessa anche Exchange Server 5.0. Microsoft ha aggiornato il bollettino inserendo informazioni aggiuntive su Exchange Server 5.0 e indicazioni per indirizzare gli utenti a un aggiornamento per la protezione relativo a questa ulteriore piattaforma interessata. Questo aggiornamento relativo a Exchange 5.0 è un pacchetto cumulativo, che risolve anche le vulnerabilità descritte in [MS00-082](http://technet.microsoft.com/security/bulletin/ms00-082) e [MS01-041](http://technet.microsoft.com/security/bulletin/ms01-041). Basta installare l'aggiornamento una sola volta per proteggersi a tutte e tre le vulnerabilità.

**Qual è la portata o l'impatto di questa vulnerabilità?**
In Exchange Server 5.0 e 5.5 si tratta di una vulnerabilità di [negazione del servizio](http://technet.microsoft.com/security/bulletin/glossary), perché un utente malintenzionato non autenticato potrebbe sfruttarla per allocare una quantità di memoria eccessiva sul server, causando l'arresto del Servizio posta Internet. In questa versione di Exchange non si verifica alcun sovraccarico del buffer. In Exchange 2000 Server si tratta di una vulnerabilità di [sovraccarico del buffer](http://technet.microsoft.com/security/bulletin/glossary) che può essere sfruttata da un utente malintenzionato non autenticato per allocare una quantità di memoria eccessiva sul server o, nel peggiore dei casi, per eseguire codice non autorizzato nei sistemi interessati, nel contesto di protezione dell'account LocalSystem.

**Quali sono le cause di questa vulnerabilità?**
In Exchange Server 5.0 e 5.5, un utente malintenzionato non autenticato potrebbe utilizzare verbi estesi SMTP per inviare una richiesta appositamente predisposta in modo da allocare una quantità eccessiva di memoria. In Exchange 2000 Server, un utente malintenzionato non autenticato potrebbe utilizzare verbi estesi SMTP per inviare una richiesta appositamente predisposta in modo da sfruttare un buffer non controllato.

**Che cos'è SMTP?**
SMTP (Simple Mail Transfer Protocol) è uno standard settoriale per il recapito di messaggi di posta elettronica attraverso Internet, secondo quanto definito nelle [RFC 2821](http://www.ietf.org/rfc/rfc2821.txt?number=2821) e [2822](http://www.ietf.org/rfc/rfc2821.txt?number=2822). Il protocollo definisce il formato, i campi, il contenuto e le procedure di gestione dei messaggi di posta elettronica.

**Che cosa sono i verbi estesi SMTP?**
I verbi estesi SMTP sono definiti dal modello di estensione specificato nella [RFC 2821](http://www.ietf.org/rfc/rfc2821.txt?number=2821). e consentono l'aggiunta di nuove funzionalità al protocollo SMTP. Microsoft Exchange utilizza un verbo esteso per scambiare informazioni di routing e altre informazioni specifiche dell'applicazione tra i vari server Exchange presenti in un ambiente Exchange.

**Qual è il difetto nella modalità con cui Exchange gestisce i verbi estesi SMTP?**
In Exchange Server 5.0 e 5.5, il Servizio posta Internet non richiede la normale procedura di autenticazione fra server Exchange di un'organizzazione Exchange per consentire l'utilizzo di un verbo esteso per lo scambio di determinate informazioni tra i vari server dell'organizzazione. Nell'ambito di un'organizzazione di Exchange, il servizio SMTP di Exchange 2000 Server non richiede la normale procedura di autenticazione fra server Exchange per consentire l'utilizzo di un verbo esteso per lo scambio di determinate informazioni tra i vari server dell'organizzazione. Inoltre, non alloca correttamente il buffer per tali informazioni.

**A quali attacchi viene esposto il sistema a causa di questa vulnerabilità?**
Questa vulnerabilità potrebbe consentire a un utente malintenzionato non autenticato di allocare una quantità eccessiva di memoria sul server, impedendo a quest'ultimo di rispondere alle richieste. In Exchange 2000 Server, nel peggiore dei casi, l'autore dell'attacco potrebbe anche riuscire a eseguire codice non autorizzato in modalità remota.

**In quale modo un hacker può sfruttare questa vulnerabilità?**
Un utente malintenzionato non autenticato potrebbe sfruttare questa vulnerabilità connettendosi a una porta SMTP del server Exchange e utilizzando verbi estesi per inviare una richiesta appositamente predisposta, in modo da allocare una quantità eccessiva di memoria sul server e provocare un arresto del servizio. In Exchange 2000 Server è anche possibile predisporre la richiesta in modo da provocare nel servizio SMTP un errore tale da consentire l'esecuzione di codice non autorizzato, permettendo all'autore dell'attacco di eseguire qualsiasi azione sul sistema, nel contesto di protezione del servizio SMTP. Per impostazione predefinita, il servizio SMTP viene eseguito con l'account LocalSystem.

**Dal momento che Exchange 2000 Server utilizza il servizio SMTP di Windows 2000, questa vulnerabilità interessa anche il servizio SMTP di Windows 2000?**
No. La vulnerabilità non interessa il servizio Microsoft SMTP nei sistemi Windows 2000 in cui non è installato Exchange 2000 Server. La vulnerabilità non interessa nemmeno i servizi SMTP che possono essere installati in Microsoft Windows NT® Server 4.0 o Windows XP.

**La vulnerabilità interessa il servizio SMTP di Exchange Server 2003?**
No. Il servizio SMTP di Exchange Server 2003 accetta solo le richieste inviate tramite verbi estesi SMTP provenienti da server Exchange appartenenti alla stessa organizzazione.

**Questa vulnerabilità può essere sfruttata direttamente mediante la posta elettronica?**
No. Non è possibile sfruttare questa vulnerabilità inviando un messaggio di posta elettronica appositamente predisposto a una cassetta postale residente in un server Exchange. L'autore dell'attacco deve invece connettersi direttamente alla porta SMTP di un server Exchange.

**Quali sono gli scopi della patch?**
La patch per Exchange Server 5.0 e 5.5 elimina la vulnerabilità richiedendo l'utilizzo della procedura di autenticazione fra server Exchange anche nell'ambito di un'organizzazione di Exchange, prima di consentire a un server Exchange di accettare richieste inviate tramite verbi estesi SMTP. La patch per Exchange 2000 Server elimina la vulnerabilità richiedendo l'utilizzo della procedura di autenticazione fra server Exchange anche nell'ambito di un'organizzazione di Exchange, prima di consentire a un server Exchange di accettare richieste inviate tramite verbi estesi SMTP. Inoltre, implementa la corretta convalida dell'input per il buffer interessato dalla vulnerabilità.

**L'applicazione della patch comporta modifiche funzionali?**
Sì. Per consentire l'utilizzo dei verbi estesi di Exchange, la patch richiede l'instaurazione di connessioni SMTP autenticate fra i server Exchange nell'ambito di un'organizzazione di Exchange.I server Exchange eseguono automaticamente l'autenticazione presso gli altri server Exchange della stessa organizzazione di Exchange. Di conseguenza, per i server Exchange non è in genere necessaria alcuna modifica alla configurazione.

Informazioni sulla patch per la protezione
------------------------------------------

<span></span>
#### Exchange 2000 Server Service Pack 3

**Prerequisiti**
Per questa patch per la protezione è necessario Exchange 2000 Server [Service Pack 3](http://www.microsoft.com/exchange/downloads/2000/sp3/default.asp).

**Disponibilità nei service pack**:
La correzione per questo problema è inclusa nella [patch di rollup di Exchange 2000 Post-Service Pack 3 (SP3)](http://www.microsoft.com/downloads/details.aspx?familyid=e7aaa113-1403-4262-8269-4b2ab9ae5476&displaylang=en).

**Informazioni per l'installazione**:
Questa patch per la protezione supporta le seguenti opzioni del programma di installazione:

-   **/?**: visualizza l'elenco delle opzioni del programma di installazione.
-   **/u**: utilizza la modalità automatica.
-   **/f**: impone la chiusura delle altre applicazioni all'arresto del computer.
-   **/n**: non esegue il backup dei file da rimuovere.
-   **/o**: sovrascrive i file OEM senza chiedere conferma.
-   **/z**: non esegue il riavvio del sistema al termine dell'installazione.
-   **/q**: utilizza la modalità non interattiva.
-   **/l**: elenca le correzioni installate.
-   **/x**: estrae i file senza eseguire il programma di installazione.

**Informazioni per la distribuzione**
Per installare la patch per la protezione senza l'intervento dell'utente, utilizzare la seguente riga di comando:

**Exchange2000-KB829436-x86-enu /u /q /z**

**Necessità di riavvio**:
Se prima di eseguire l'installazione si chiudono tutte le applicazioni, incluse quelle aperte mediante una sessione di Terminal Server, non è necessario riavviare il sistema. La patch per la protezione esegue tuttavia automaticamente il riavvio di IIS, di SMTP e del servizio Archivio informazioni di Microsoft Exchange Server. I gestori di sistema devono pertanto pianificare attentamente l'applicazione della patch, in modo da causare un impatto minimo sulle normali attività.

**Informazioni per la rimozione**:
Per rimuovere questo aggiornamento, utilizzare Installazione applicazioni dal Pannello di controllo.Gli amministratori di sistema possono rimuovere questa patch per la protezione mediante l'utilità Spuninst.exe. L'utilità Spuninst.exe è disponibile nella cartella %Windir%\\$ExchUninstall829436$\\Spuninst e supporta le seguenti opzioni del programma di installazione:

-   **/?**: visualizza l'elenco delle opzioni del programma di installazione.
-   **/f**: impone la chiusura delle altre applicazioni all'arresto del computer.
-   **/z**: non esegue il riavvio del sistema al termine dell'installazione.
-   **/q**: utilizza la modalità non interattiva.

**Informazioni sui file**:
Gli attributi dei file della versione inglese di questo aggiornamento (o delle versioni successive) sono riportati nella tabella che segue. Le date e gli orari dei file indicati nella tabella sono espressi utilizzando l'ora UTC (Coordinated Universal Time). Al momento della visualizzazione, tali informazioni verranno convertite nella data e nell'ora locali. Per informazioni sulle differenze fra l'ora UTC e l'ora locale, utilizzare la scheda Fuso orario dello strumento Data/Ora del Pannello di controllo.

| Data        | Ora   | Versione   | Dimensione | Nome File    | Cartella         |
|-------------|-------|------------|------------|--------------|------------------|
| 15-lug-2003 | 22:49 | 6.0.6487.1 | 131072     | drviis.dll   | %EXSRVROOT%\\bin |
| 15-lug-2003 | 22:55 | 6.0.6487.1 | 307200     | exsmtp.dll   | %EXSRVROOT%\\bin |
| 15-lug-2003 | 22:48 | 6.0.6487.1 | 94208      | peexch50.dll | %EXSRVROOT%\\bin |
| 15-lug-2003 | 22:48 | 6.0.6487.1 | 393216     | phatcat.dll  | %EXSRVROOT%\\bin |

**Verifica dell'installazione della patch**:

Per verificare che la patch per la protezione sia installata nel computer, utilizzare lo strumento Microsoft Baseline Security Analyzer (MBSA). Per ulteriori informazioni su MBSA, fare clic sul numero riportato di seguito per visualizzare il corrispondente articolo della Microsoft Knowledge Base:

[320454 È disponibile MBSA (Microsoft Baseline Security Analyzer) versione 1.1.1](http://support.microsoft.com/default.aspx?kbid=320454)

Per verificare che i file della patch per la protezione siano installati, è anche possibile esaminare la seguente chiave del Registro di sistema:

HKEY\_LOCAL\_MACHINE\\SOFTWARE\\Microsoft\\Updates\\Exchange Server 2000\\SP4\\829436

**Nota**: se un amministratore o un OEM integra o esegue lo slipstreaming della patch per la protezione 829436 nei file di origine dell'installazione, è possibile che questa chiave del Registro di sistema non venga creata correttamente.

#### Exchange Server 5.5 Service Pack 4

**Prerequisiti**
Per questa patch per la protezione è necessario Exchange Server 5.5 [Service Pack 4](http://www.microsoft.com/exchange/downloads/55/sp4.asp).

**Informazioni per l'installazione**
Per ulteriori informazioni sulle opzioni della riga di comando che è possibile utilizzare per applicare l'aggiornamento, fare clic sul numero riportato di seguito per visualizzare il corrispondente articolo della Microsoft Knowledge Base:

[257946](http://support.microsoft.com/default.aspx?scid=kb;en-us;257946) XGEN: GUI Hotfix Utility Switches /x /m /s /z

Ad esempio, la riga di comando seguente installa l'aggiornamento senza richiedere alcun intervento da parte dell'utente e senza imporre il riavvio del computer:

**Exchange5.5-KB822363-x86-enu /s**

Ad esempio, la riga di comando seguente installa l'aggiornamento senza richiedere alcun intervento da parte dell'utente e senza imporre il riavvio del computer:

**Exchange5.5-KB822363-x86-enu /s**

**Informazioni per la distribuzione**
Per installare la patch per la protezione senza l'intervento dell'utente, utilizzare la seguente riga di comando:

**Exchange5.5-KB822363-x86-enu /s**

**Necessità di riavvio**:
Il servizio Internet Mail Connector di Microsoft Exchange e tutti i servizi dipendenti verranno arrestati per consentire l'applicazione della correzione e riavviati prima del termine della procedura. Dopo l'installazione, verificare che tutti i servizi di Exchange necessari siano stati riavviati.I gestori di sistema devono pertanto pianificare attentamente l'applicazione della patch, in modo da causare un impatto minimo sulle normali attività.

**Informazioni per la rimozione**:
Per rimuovere questo aggiornamento, utilizzare lo strumento Installazione applicazioni del Pannello di controllo oppure immettere il comando seguente in una finestra di console:

%EXCHSRVR%\\829436\\UNINSTALL\\UNINST.EXE

**Informazioni sui file**:
Gli attributi dei file della versione inglese di questo aggiornamento (o delle versioni successive) sono riportati nella tabella che segue. Le date e gli orari dei file indicati nella tabella sono espressi utilizzando l'ora UTC (Coordinated Universal Time). Al momento della visualizzazione, tali informazioni verranno convertite nella data e nell'ora locali. Per informazioni sulle differenze fra l'ora UTC e l'ora locale, utilizzare la scheda **Time Zone** dello strumento Data and Time di Control Panel.

| Data        | Ora   | Versione    | Dimensione | Nome File    | Cartella                            |
|-------------|-------|-------------|------------|--------------|-------------------------------------|
| 01-ott-2003 | 20:03 | 5.5.2657.72 | 504080     | msexcimc.exe | %EXSRVROOT%\\connect\\msexcimc\\bin |
| 01-ott-2003 | 20:04 | 5.5.2657.72 | 209680     | imcmsg.dll   | %EXSRVROOT%\\res                    |

**Verifica dell'installazione della patch**

Per verificare che la patch per la protezione sia installata nel computer, utilizzare lo strumento Microsoft Baseline Security Analyzer (MBSA). Per ulteriori informazioni su MBSA, fare clic sul numero riportato di seguito per visualizzare il corrispondente articolo della Microsoft Knowledge Base:

[320454](http://support.microsoft.com/default.aspx?kbid=320454) Microsoft Baseline Security Analyzer Version 1.1.1 Is Available

Per verificare che i file della patch per la protezione siano installati, è anche possibile esaminare la seguente chiave del Registro di sistema:

HKEY\_LOCAL\_MACHINE\\SOFTWARE\\Microsoft\\Updates\\Exchange Server 5.5\\SP5\\829436

**Nota** Se un amministratore o un OEM integra o esegue lo slipstreaming della patch per la protezione 829436 nei file di origine dell'installazione, è possibile che questa chiave del Registro di sistema non venga creata correttamente.

#### Exchange Server 5.0 Service Pack 2

**Prerequisiti**
Per questa patch per la protezione è necessario Exchange Server 5,0 [Service Pack 2](http://support.microsoft.com/default.aspx?kbid=168858).

**Informazioni per l'installazione**
Per ulteriori informazioni sulle opzioni della riga di comando che è possibile utilizzare per applicare l'aggiornamento, fare clic sul numero riportato di seguito per visualizzare il corrispondente articolo della Microsoft Knowledge Base:

[257946](http://support.microsoft.com/default.aspx?scid=kb;en-us;257946) XGEN: Opzioni /x /m /s /z dell'utilità di correzione GUI

Ad esempio, la riga di comando seguente installa l'aggiornamento senza richiedere alcun intervento da parte dell'utente e senza imporre il riavvio del computer:

**Exchange5.5-KB822363-x86-enu /s**

**Informazioni per la distribuzione**
Per installare la patch per la protezione senza l'intervento dell'utente, utilizzare la seguente riga di comando:

**Exchange5.0-KB834130-x86-enu /s**

**Necessità di riavvio**:
tutti i servizi Exchange verranno interrotti per l'applicazione di questo aggiornamento rapido e riavviati al termine dell'operazione. Dopo l'installazione, verificare che tutti i servizi di Exchange necessari siano stati riavviati.

I gestori di sistema devono pertanto pianificare attentamente l'applicazione della patch, in modo da causare un impatto minimo sulle normali attività.

**Informazioni per la rimozione**
Per rimuovere questo aggiornamento, utilizzare lo strumento Installazione applicazioni del Pannello di controllo oppure immettere il comando seguente in una finestra di console:

%EXCHSRVR%\\829436\\UNINSTALL\\UNINST.EXE

**Informazioni sui file**
I file della versione inglese di questa patch presentano gli attribuiti riportati nella tabella che segue (o valori successivi). Le date e gli orari dei file indicati nella tabella sono espressi utilizzando l'ora UTC (Coordinated Universal Time). Al momento della visualizzazione, tali informazioni verranno convertite nella data e nell'ora locali. Per informazioni sulle differenze fra l'ora UTC e l'ora locale, utilizzare la scheda **Fuso orario** dello strumento Data e ora del Pannello di controllo.

| Data        | Ora   | Versione    | Dimensione | Nome File    | Cartella                            |
|-------------|-------|-------------|------------|--------------|-------------------------------------|
| 01-gen-2004 | 21:05 | 0.0.0.0     | 21832      | address.dbg  | %SYSTEMROOT%\\symbols\\dll          |
| 01-gen-2004 | 21:05 | 5.0.1462.21 | 26384      | address.dll  | %EXSRVROOT%\\connect\\msexcimc\\bin |
| 01-gen-2004 | 21:05 | 5.0.1462.21 | 26384      | address.dll  | %EXSRVROOT%\\bin                    |
| 01-gen-2004 | 20:51 | 0.0.0.0     | 31560      | edbback.dbg  | %SYSTEMROOT%\\symbols\\dll          |
| 01-gen-2004 | 20:51 | 5.0.1462.21 | 29456      | edbback.dll  | %EXSRVROOT%\\bin                    |
| 01-gen-2004 | 21:06 | 0.0.0.0     | 41916      | ems\_rid.dbg | %SYSTEMROOT%\\symbols\\dll          |
| 01-gen-2004 | 21:06 | 5.0.1462.21 | 66320      | ems\_rid.dll | %EXSRVROOT%\\bin                    |
| 01-gen-2004 | 21:21 | 0.0.0.0     | 1315112    | emsmta.dbg   | %SYSTEMROOT%\\symbols\\exe          |
| 01-gen-2004 | 21:21 | 5.0.1462.21 | 2022672    | emsmta.exe   | %EXSRVROOT%\\bin                    |
| 01-gen-2004 | 21:45 | 0.0.0.0     | 542060     | mad.dbg      | %SYSTEMROOT%\\symbols\\exe          |
| 01-gen-2004 | 21:45 | 5.0.1462.21 | 574736     | mad.exe      | %EXSRVROOT%\\bin                    |
| 01-gen-2004 | 20:23 | 0.0.0.0     | 684        | mdbmsg.dbg   | %SYSTEMROOT%\\symbols\\dll          |
| 01-gen-2004 | 20:23 | 5.0.1462.21 | 451856     | mdbmsg.dll   | %EXSRVROOT%\\res                    |
| 01-gen-2004 | 21:24 | 0.0.0.0     | 122152     | mtacheck.dbg | %SYSTEMROOT%\\symbols\\exe          |
| 01-gen-2004 | 21:24 | 5.0.1462.21 | 179472     | Mtacheck.exe | %EXSRVROOT%\\bin                    |
| 01-gen-2004 | 21:06 | 0.0.0.0     | 2268       | mtamsg.dbg   | %SYSTEMROOT%\\symbols\\dll          |
| 01-gen-2004 | 21:06 | 5.0.1462.21 | 707856     | mtamsg.dll   | %EXSRVROOT%\\res                    |
| 01-gen-2004 | 20:04 | 0.0.0.0     | 2259228    | store.dbg    | %SYSTEMROOT%\\symbols\\exe          |
| 01-gen-2004 | 20:04 | 5.0.1462.21 | 2476816    | store.exe    | %EXSRVROOT%\\bin                    |
| 01-gen-2004 | 21:05 | 0.0.0.0     | 236352     | x400om.dbg   | %SYSTEMROOT%\\symbols\\dll          |
| 01-gen-2004 | 21:05 | 5.0.1462.21 | 319248     | x400om.dll   | %EXSRVROOT%\\bin                    |
| 01-gen-2004 | 21:05 | 0.0.0.0     | 32552      | x400omv1.dbg | %SYSTEMROOT%\\symbols\\dll          |
| 01-gen-2004 | 21:05 | 5.0.1462.21 | 39184      | x400omv1.dll | %EXSRVROOT%\\bin                    |
| 01-gen-2004 | 20:41 | 0.0.0.0     | 2268       |              | %SYSTEMROOT%\\symbols\\dll          |
| 01-gen-2004 | 20:41 | 5.0.1462.21 | 153872     | imcmsg.dll   | %EXSRVROOT%\\res                    |
| 01-gen-2004 | 21:06 | 0.0.0.0     | 31480      | mmiext.dbg   | %SYSTEMROOT%\\symbols\\dll          |
| 01-gen-2004 | 21:06 | 5.0.1462.21 | 33040      | mmiext.dll   | %EXSRVROOT%\\bin                    |
| 01-gen-2004 | 20:47 | 0.0.0.0     | 415516     | msexcimc.dbg | %SYSTEMROOT%\\symbols\\exe          |
| 01-gen-2004 | 20:47 | 5.0.1462.12 | 478480     | msexcimc.exe | %EXSRVROOT%\\connect\\msexcimc\\bin |

**Verifica dell'installazione della patch**

Per verificare che la patch per la protezione sia installata nel computer, controllare i file installati dalla patch esaminando la seguente chiave del Registro di sistema:

HKEY\_LOCAL\_MACHINE\\SOFTWARE\\Microsoft\\Updates\\Exchange Server 5.0\\SP3\\834130

**Nota**: se un amministratore o un OEM integra o esegue lo slipstreaming della patch per la protezione 834130 nei file di origine dell'installazione, è possibile che questa chiave del Registro di sistema non venga creata correttamente.

### Altre informazioni

**Ringraziamenti**

Microsoft [ringrazia](http://technet.microsoft.com/security/bulletin/policy) i seguenti utenti per aver collaborato con noi al fine di proteggere i sistemi dei clienti:

-   [João Gouveia](mailto:joao.gouveia@vodafone.com) per aver segnalato il problema descritto in MS03-046

**Download di altre patch di protezione**:
Sono disponibili patch per altri problemi di protezione nei seguenti siti:

-   Gli aggiornamenti per la protezione sono disponibili nell'[Area download Microsoft](http://www.microsoft.com/downloads/search.asp?search=keyword&value='security_patch'&opsysid=1) ed è possibile individuarli in modo semplice eseguendo una ricerca con la parola chiave "security\_patch".
-   Le patch per i sistemi consumer sono disponibili nel sito [Web Windows Update](http://windowsupdate.microsoft.com/).

**Supporto tecnico**:

-   Per usufruire dei servizi del supporto tecnico, visitare il sito [Microsoft Product Support Services](http://support.microsoft.com/directory/question.asp?sd=gn&fr=0). Le chiamate al supporto tecnico relative alle patch di protezione sono gratuite

**Fonti di informazioni sulla sicurezza:**

-   Nella sezione dedicata alla protezione del sito Web [Microsoft TechNet](http://www.microsoft.com/italy/technet/sicurezza.asp) sono disponibili ulteriori informazioni sulla protezione e la sicurezza dei prodotti Microsoft.
-   Microsoft Software Update Services: <http://www.microsoft.com/italy/windowsserversystem/sus/default.mspx>
-   Dettagli su Microsoft Baseline Security Analyzer (MBSA): <http://www.microsoft.com/mbsa>.
    Per un elenco delle patch per la protezione che presentano limitazioni in relazione al rilevamento con MBSA, vedere <http://support.microsoft.com/default.aspx?scid=kb;it;306460>.
-   Catalogo di Windows Update: <http://support.microsoft.com/default.aspx?scid=kb;it;323166>
-   Windows Update: <http://v4.windowsupdate.microsoft.com/it/default.asp>
-   Office Update: <http://office.microsoft.com/officeupdate/>

**Dichiarazione di non responsabilità**:
Le informazioni disponibili nella Microsoft Knowledge Base sono fornite "come sono" senza garanzie di alcun tipo. Conseguentemente, Microsoft non rilascia alcuna garanzia, esplicita o implicita, inclusa la garanzia di commerciabilità e di idoneità per uno scopo specifico. Microsoft o i suoi fornitori non saranno, in alcun caso, responsabili per danni di qualsiasi tipo, inclusi i danni diretti, indiretti, incidentali, consequenziali, la perdita di profitti, e i danni punitivi o speciali, anche qualora Microsoft o i suoi fornitori siano stati informati della possibilità del verificarsi di tali danni. Alcuni stati non consentono l'esclusione o la limitazione di responsabilità per danni diretti o indiretti e, dunque, la sopracitata limitazione potrebbe non essere applicabile.

**Versioni**:

-   V1.0, 15 ottobre 2003: prima pubblicazione.
-   V1.1, 22 ottobre 2003: rimozione delle informazioni non necessarie dal paragrafo relativo alla distribuzione della sezione "Exchange Server 5.5 Service Pack 4" di "Informazioni sulla patch per la protezione".
-   V1.2, 11 novembre 2003: correzione delle dimensioni dei file nella sezione "Exchange Server 5.5 Service Pack 4" di "Informazioni sulla patch di protezione". Aggiunta di informazioni sulla patch di rollup di Exchange 2000 Post-Service Pack 3 (SP3).
-   V2.0, 13 aprile 2004: modifica del bollettino per segnalare la disponibilità di un aggiornamento per Exchange Server 5.0.

*Built at 2014-04-18T01:50:00Z-07:00*
