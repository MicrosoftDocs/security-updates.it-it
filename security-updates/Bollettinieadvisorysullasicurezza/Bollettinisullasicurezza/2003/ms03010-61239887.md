---
TOCTitle: 'MS03-010'
Title: 'Bollettino Microsoft sulla sicurezza MS03-010 - Importante'
ms:assetid: 'ms03-010'
ms:contentKeyID: 61239887
ms:mtpsurl: 'https://technet.microsoft.com/it-IT/library/ms03-010(v=Security.10)'
---

Security Bulletin

Bollettino Microsoft sulla sicurezza MS03-010 - Importante
==========================================================

Una vulnerabilità nel processo di mappatura del punto di contatto RPC (RPC Endpoint Mapper) può essere usato per attacchi di tipo Negazione del Servizio (Denial of Service) (331953)
-------------------------------------------------------------------------------------------------------------------------------------------------------------------------------------

Data di pubblicazione: mercoledì 26 marzo 2003 | Aggiornamento: martedì 13 maggio 2003

**Data di pubblicazione: 26 marzo 2003**

#### Riepilogo

**Destinatari**: Clienti che utilizzano Microsoft® Windows® NT 4.0, Windows 2000 o Windows XP

**Effetti della vulnerabilità**: negazione del servizio

**Livello di gravità**:importante

**Raccomandazioni**: I clienti dovrebbero installare la patch al più presto.

**Software interessati**:

-   Microsoft Windows NT 4
-   Microsoft Windows 2000
-   Microsoft Windows XP

### Informazioni generali

Dettagli tecnici
----------------

<span></span>
**Descrizione tecnica:**

[Remote Procedure Call](http://msdn.microsoft.com/library/default.asp?url=/library/en-us/rpc/rpc/how_rpc_works.asp)(RPC) è un protocollo utilizzato dal sistema operativo Windows che offre un meccanismo di comunicazione tra processi che consente a un programma in esecuzione in un computer di eseguire codice su un sistema remoto. Il protocollo è derivato dal protocollo RPC di OSF (Open Software Foundation), ma con l'aggiunta di alcune estensioni specifiche di Microsoft.

Nel componente di RPC responsabile dello scambio di messaggi tramite TCP/IP è presente una vulnerabilità, dovuta a modalità errate di gestione dei messaggi in formato non valido. Questo particolare attacco interessa il processo di mappatura dei punti di contatto (endpoint) RPC, in ascolto sulla porta TCP/IP 135. La mappatura degli endpoint RPC consente ai client RPC di determinare il numero di porta attualmente assegnato a un particolare servizio RPC.

Per sfruttare questa vulnerabilità, l'autore dell'attacco deve stabilire una connessione TCP/IP con il processo di destinazione in un computer remoto. Una volta stabilita la connessione, può essere avviata la negoziazione delle connessioni RPC prima dell'invio di un messaggio in formato non valido, in modo da interrompere il funzionamento del processo sul computer remoto. Questo processo è responsabile della gestione delle informazioni di connessione per tutti i processi del computer che utilizzano RPC. Poiché la mappatura degli endpoint viene eseguita all'interno del servizio RPC, lo sfruttamento della vulnerabilità provoca l'interruzione del funzionamento dello stesso servizio RPC, con la conseguente perdita di tutti i servizi RPC forniti dal server, oltre alla potenziale perdita di alcune funzioni COM.

Microsoft ha già fornito le patch necessarie con il presente bollettino per correggere questa vulnerabilità per Windows 2000 e Windows XP. Anche se Windows NT 4.0 è affetto da questa vulnerabilità, Microsoft non fornisce una patch specifica per questo sistema operativo. Ci sono delle limitazioni nell'architettura di Windows NT 4.0 che non permettono di introdurre le modifiche necessarie per rimuovere questa vulnerabilità. Gli utenti di Windows NT 4.0 sono invitati ad adottare il rimedio suggerito nelle FAQ riportate sotto, che permette di proteggere i sistemi basati su Windows NT 4.0 con un firewall che blocchi l'accesso alla porta 135.

**Fattori attenuanti:**

-   Per l'autore dell'attacco è necessario stabilire una connessione con l'endpoint in esecuzione sul computer di destinazione. Negli ambienti Intranet questa rappresenta la situazione normale, ma per i computer connessi a Internet la porta utilizzata per la mappatura degli endpoint è in genere bloccata tramite firewall. Nel caso non sia bloccata o negli ambienti Intranet, per l'autore dell'attacco non sono necessari ulteriori privilegi.
-   La procedura di protezione ottimale prevede il blocco di tutte le porte TCP/IP che non vengono effettivamente utilizzate, pertanto nella maggior parte dei computer connessi a Internet la porta 135 dovrebbe essere bloccata. RPC su TCP non è un protocollo progettato per l'utilizzo in ambienti scarsamente protetti come Internet. Per questo tipo di ambienti sono disponibili protocolli più efficienti come RPC su HTTP. Per ulteriori informazioni sulla protezione di RPC per client e server, consultare questo [articolo](http://msdn.microsoft.com/library/default.asp?url=/library/en-us/rpc/rpc/writing_a_secure_rpc_client_or_server.asp). Per ulteriori informazioni sulle porte usate da RPC, visitare l'indirizzo <http://www.microsoft.com/technet/treeview/default.asp?url=/technet/prodtechnol/windows2000serv/reskit/tcpip/part4/tcpappc.asp>
-   Questa vulnerabilità consente esclusivamente di provocare una negazione del servizio e non permette all'autore dell'attacco di modificare o recuperare dati memorizzati nel sistema remoto.

**Livello di gravità:**

|                                             |            |
|---------------------------------------------|------------|
| **Windows NT 4.0**                          | Importante |
| **Windows NT 4.0, Terminal Server Edition** | Importante |
| **Windows 2000**                            | Importante |
| **Windows XP**                              | Importante |

La [classificazione](http://technet.microsoft.com/security/bulletin/rating)  della gravità di cui alla tabella precedente si basa sui tipi di sistema interessati dalla vulnerabilità, sui modelli di deployment più comuni e sui potenziali effetti del problema in tali ambienti.

**Identificatore della vulnerabilità**:[**CAN-2002-1561**](http://www.cve.mitre.org/cgi-bin/cvename.cgi?name=can-2002-1561)** **

**Versioni testate:**

Microsoft ha eseguito test in Windows NT 4.0, Windows 2000 e Windows XP per verificare se tali sistemi sono interessati da questa vulnerabilità. Le versioni precedenti non sono più supportate e potrebbero essere o meno interessate da questo problema.

Domande frequenti
-----------------

<span></span>
**Dato che Windows NT 4.0 compare nell'elenco dei prodotti affetti da questa vulnerabilità, perché Microsoft non ha fornito una patch per esso?**
Durante lo sviluppo di Windows 2000 sono stati introdotti dei significativi miglioramenti nell'architettura del sistema RPC. In alcune aree queste modifiche hanno comportato una riscrittura del codice del componente RPC Server. L'architettura di Windows NT 4.0 è molto meno robusta di quella di Windows 2000 e dei suoi successori, questo significa che non è possibile riscrivere il componente software di Windows NT 4.0 responsabile di questa vulnerabilità per rimuoverla. Per fare ciò occorrerebbe riprogettare una parte rilevante del sistema operativo non solo il componente RPC affetto.

Il risultato di tale intervento porterebbe ad un sistema operativo sostanzialmente diverso dall'attuale Windows NT 4.0 e non ci sarebbe alcuna garanzia che le applicazioni studiate per Windows NT 4.0 continuerebbero a funzionare con il sistema modificato.

Microsoft consiglia ai clienti che ancora stanno utilizzando Windows NT 4.0 di proteggere i sistemi posizionandoli dietro un firewall che filtri il traqffico sulla porta 135. Il firewall sarà in grado di bloccare tutti i tentativi di sfruttare questa vulnerabilità, come specificato nei rimedi suggeriti nel seguito.

**Microsoft fornirà una patch per Windows NT 4.0 nel futuro?**
Microsoft ha condotto indagini approfondite sulla possibilità di introdurre una modifica capace di eliminare questa vulnerabilità ma ciò non è risultato possibile, quindi non sarà possibile produrre una fix adeguata ne ora ne in futuro.

**Qual è la portata o l'impatto di questa vulnerabilità?**
Si tratta di una vulnerabilità di [negazione del servizio](http://technet.microsoft.com/security/bulletin/glossary). Lo sfruttamento della vulnerabilità può consentire all'autore dell'attacco di interrompere il funzionamento del computer remoto, ma non di modificare o recuperare dati memorizzati nel sistema remoto ed eseguire codice indesiderato sulla macchina attaccata.

Perché la negazione del servizio riesca, è necessario stabilire una connessione TCP/IP agli endpoint RPC in esecuzione sul computer di destinazione. L'autore dell'attacco può predisporre un sito Web che raccoglie gli indirizzi IP dei computer di destinazione, quindi sferra un attacco contro questi computer. Una volta stabilita una connessione TCP, l'invio di un messaggio in formato non valido al servizio RPC può provocare l'interruzione del funzionamento del computer di destinazione.

La migliore difesa dagli attacchi RPC remoti via Internet è la configurazione di un firewall in modo che blocchi l'accesso alla porta 135. RPC su TCP non è un protocollo progettato per l'utilizzo in ambienti scarsamente protetti come Internet. Per l'autore dell'attacco, comunque, non è possibile recuperare dati o eseguire codice nel computer di destinazione.

**Quali sono le cause di questa vulnerabilità?**
La vulnerabilità è dovuta al processo di mappatura degli endpoint RPC di Microsoft, che non verifica correttamente gli input dei messaggi una volta stabilita una connessione RPC.. Se si verifica un attacco basato su alcuni messaggi malformati dopo che è stata stabilita la connessione questo può causare il blocco del processo di mappatura degli endpoint RPC. Poiché questo processo viene eseguito all'interno del servizio RPC, lo sfruttamento della vulnerabilità provoca l'interruzione del funzionamento dello stesso servizio RPC, con la conseguente perdita di tutti i servizi RPC forniti dal server, oltre alla potenziale perdita di alcune funzioni COM.

**Che cos'è RPC (Remote Procedure Call)?**
[Remote Procedure Call](http://msdn.microsoft.com/library/default.asp?url=/library/en-us/rpc/rpc/how_rpc_works.asp)(RPC) è un protocollo utilizzabile dai programmi per richiedere un servizio da un programma contenuto in un altro computer in rete. RPC aumenta l'interoperabilità perché per i programmi che utilizzano RPC non è necessario conoscere i dettagli della rete. Il programma che invia la richiesta è il client, mentre quello che fornisce il servizio è il server.

**Che cos'è il processo di mappatura degli endpoint RPC?**
Il processo di mappatura degli endpoint RPC consente ai client RPC di determinare il numero di porta attualmente assegnato a un particolare servizio RPC. Un punto di contatto o endpoint è una porta hardware o una named pipe su cui l'applicazione server è in ascolto per le richieste RPC dei client remoti. Le applicazioni client/server possono utilizzare sia applicazioni note che dinamiche.

**Qual è il problema relativo all'implementazione Microsoft di RPC (Remote Procedure Call)**
È presente una vulnerabilità nel componente RPC che gestisce lo scambio di messaggi tramite TCP/IP. Il problema è dovuto a modalità errate di gestione dei messaggi in formato non valido. Questo particolare attacco interessa il processo di mappatura degli endpoint RPC, in ascolto sulla porta TCP/IP 135, che consente ai client RPC di determinare il numero di porta assegnato in un determinato momento ad un particolare servizio RPC. Inviando un messaggio RPC in formato non valido, l'autore dell'attacco può provocare l'interruzione del funzionamento del computer.

**A quali attacchi viene esposto il sistema a causa di questa vulnerabilità?**
La vulnerabilità può consentire di sferrare un attacco di negazione del servizio, via Internet o all'interno di un ambiente Intranet. Benché sia possibile interrompere il funzionamento del computer, la vulnerabilità non consente all'autore dell'attacco di recuperare dati o eseguire codice indesiderato.

**In quale modo un hacker può sfruttare questa vulnerabilità?**
L'autore di un attacco può tentare di sfruttare questa vulnerabilità programmando un computer in modo che comunichi sulla porta TCP numero 135 inviando al computer vulnerabile dei messaggi RPC non validi. La ricezione di tali messaggi causerà il blocco del servizio RPC del computer attaccato.

**Quali sono gli scopi della patch?**
La patch elimina la vulnerabilità controllando i messaggi interessati dal problema ricevuti tramite le connessioni TCP/IP. In breve, consente a RPC di rifiutare i messaggi in formato non valido.

**Rimedi suggeriti**

**Non sono in grado di installare la patch che corregge questa vulnerabilità. C'è qualcosa che posso fare per proteggere i miei sistemi dai tentativi di sfruttare questa vulnerabilità?**
Microsoft raccomanda di adottare queste soluzioni:

-   **Bloccare la porta 135 sul vostro firewall.** La porta 135 è utilizzata per avviare una connessione RPC con il processo di mappatura degli endpoint RPC. Bloccando la porta 135 con il firewall non sarà possibile un attacco che tenti di sfruttare questa vulnerabilità. In ogni caso anche con questa protezione, Microsoft suggerisce di installare comunque , ove possibile, la patch appositamente rilasciata.
-   **Internet Connection firewall.** Se viene utilizzato Internet Connection Firewall su Windows XP per proteggere una connessione verso Internet, esso provvederà a bloccare la porta TCP numero 135 per impostazione predefinita.

Disponibilità della patch
-------------------------

<span></span>
**Posizioni per il download di questa patch**

-   Microsoft Windows 2000
    -   [http://microsoft.com/downloads/details.aspx?FamilyId=BD55EB38-A5DE-4810-90F7-097C5B4B9919&displaylang=en](http://microsoft.com/downloads/details.aspx?familyid=bd55eb38-a5de-4810-90f7-097c5b4b9919&displaylang=en)
-   Windows XP (32-bit edition):
    -   [http://microsoft.com/downloads/details.aspx?FamilyId=94213569-3258-4439-9AE7-5D86813B4D9E&displaylang=en](http://microsoft.com/downloads/details.aspx?familyid=94213569-3258-4439-9ae7-5d86813b4d9e&displaylang=en)
-   Windows XP (64-bit edition):
    -   [http://microsoft.com/downloads/details.aspx?FamilyId=E3FB88CF-FA48-4426-A4F8-D18D8D4D2295&displaylang=en](http://microsoft.com/downloads/details.aspx?familyid=e3fb88cf-fa48-4426-a4f8-d18d8d4d2295&displaylang=en)

#### Ulteriori informazioni sulla patch

**Piattaforme per l'installazione:**

-   È possibile installare la patch per Windows 2000 nei sistemi sui quali è già stato applicato Windows 2000 [Service Pack 2](http://www.microsoft.com/windows2000/downloads/servicepacks/sp2/default.asp) o [Service Pack 3](http://www.microsoft.com/windows2000/downloads/servicepacks/sp3/default.asp)
-   È possibile installare la patch per Windows XP nei sistemi con Windows XP Gold o sui quali è già stato applicato il [Service Pack 1.](http://www.microsoft.com/technet/security/news/wxpsp1s.asp)

**Disponibilità nei service pack futuri:**

La correzione di questo problema verrà inclusa in Windows 2000 Service Pack 4 e Windows XP Service Pack 2.

**Necessario riavvio**: si

**Possibilità di disinstallare la patch**: si

**Patch preesistenti**: nessuna

**Verifica dell'installazione della patch**:

-   Windows 2000:

    Per verificare l'installazione della patch nel computer, controllare che nel Registro di sistema sia stata creata la seguente chiave: HKEY\_LOCAL\_MACHINE\\SOFTWARE\\Microsoft\\Updates\\Windows 2000\\SP4\\Q331953.

    Per controllare i singoli file, utilizzare le informazioni di data/ora e di versione disponibili nella seguente chiave del Registro di sistema: HKEY\_LOCAL\_MACHINE\\SOFTWARE\\Microsoft\\Updates\\Windows 2000\\SP4\\Q331953\\Filelist.

-   Windows XP:
    -   In caso di installazione con Windows XP Gold:

        Per verificare l'installazione della patch nel computer, controllare che nel Registro di sistema sia stata creata la seguente chiave: HKLM\\Software\\Microsoft\\Updates\\Windows XP\\SP1\\Q331953.

        Per controllare i singoli file, utilizzare le informazioni di data/ora e di versione disponibili nella seguente chiave del Registro di sistema: HKLM\\Software\\Microsoft\\Updates\\Windows XP\\SP1\\Q331953\\Filelist. In caso di installazione con Windows XP Service Pack 1:

    -   In caso di installazione con Windows XP Service Pack 1:

        Per verificare l'installazione della patch nel computer, controllare che nel Registro di sistema sia stata creata la seguente chiave: HKLM\\Software\\Microsoft\\Updates\\Windows XP\\SP2\\Q331953.

        Per controllare i singoli file, utilizzare le informazioni di data/ora e di versione disponibili nella seguente chiave del Registro di sistema: HKLM\\Software\\Microsoft\\Updates\\Windows XP\\SP2\\Q331953\\Filelist.

**Avvertenze**:

Microsoft ha eseguito test in Windows NT 4.0 e Windows NT 4.0 Terminal Server Edition. Queste piattaforme sono vulnerabili all'attacco di negazione del servizio a causa di limitazioni nell'architettura del sistema, pertanto si consiglia ai clienti di adottare le seguenti procedure:

-   Bloccare la porta 135 a livello del firewall.
-   Esaminare le applicazioni che utilizzano RPC e implementare la protezione di RPC.
-   Per le applicazioni che utilizzano RPC via Internet, implementare RPC su HTTP.
-   Per i clienti che utilizzano Microsoft ISA Server è consigliabile posizionare i sistemi vulnerabili dietro il firewall ISA.

Per ulteriori informazioni, visitare l'indirizzo <http://msdn.microsoft.com/library/default.asp?url=/library/en-us/rpc/rpc/best_rpc_programming_practices.asp>

**Localizzazione**:

Le versioni localizzate di questa patch sono disponibili nelle posizioni indicate nella sezione "Disponibilità della patch".

**Download di altre patch di protezione**:

Sono disponibili patch per altri problemi di protezione nei seguenti siti:

-   Le patch di protezione sono disponibili nel [Microsoft Download Center](http://www.microsoft.com/downloads/search.asp?search=keyword&value='security_patch'&opsysid=1) ed è possibile individuarle in modo semplice eseguendo una ricerca con la parola chiave "security\_patch"
-   Le patch per i sistemi consumer sono disponibili nel sito Web [WindowsUpdate](http://v4.windowsupdate.microsoft.com/it/default.asp)

#### Ulteriori informazioni:

**Ringraziamenti**

Microsoft [ringrazia](http://www.microsoft.com/technet/security/bulletin/policy.asp) jussi jaakonaho per averci segnalato il problema e avere collaborato con noi al fine di proteggere i clienti.

**Supporto tecnico**:

-   Il problema è descritto in dettaglio nell'articolo della Microsoft Knowledge Base [331953](http://support.microsoft.com/default.aspx?scid=kb;it;331953) che sarà disponibile dopo 24 ore circa dalla pubblicazione del presente bollettino. Gli articoli della Knowledge Base sono disponibili nel sito Web [Microsoft Online Support](http://search.support.microsoft.com/kb/c.asp?sd=so&ln=it).
-   Per usufruire dei servizi del supporto tecnico, visitare il sito [Microsoft Product Support Services](http://support.microsoft.com/default.aspx?scid=fh;it;cntact). Le chiamate al supporto tecnico relative alle patch di protezione sono gratuite.

**Fonti di informazioni sulla sicurezza**: Nella sezione dedicata alla sicurezza del sito Web [Microsoft TechNet](http://www.microsoft.com/italy/technet/solutions/security/default.asp) sono disponibili ulteriori informazioni sulla protezione e la sicurezza dei prodotti Microsoft.

**Dichiarazione di non responsabilità**:

Le informazioni disponibili nella Microsoft Knowledge Base sono fornite "come sono" senza garanzie di alcun tipo. Conseguentemente, Microsoft non rilascia alcuna garanzia, esplicita o implicita, inclusa la garanzia di commerciabilità e di idoneità per uno scopo specifico. Microsoft o i suoi fornitori non saranno, in alcun caso, responsabili per danni di qualsiasi tipo, inclusi i danni diretti, indiretti, incidentali, consequenziali, la perdita di profitti, e i danni punitivi o speciali, anche se Microsoft o i suoi fornitori siano stati informati della possibilità del verificarsi di tali danni. Alcuni stati non consentono l'esclusione o la limitazione di responsabilità per danni diretti o indiretti e, dunque, la sopracitata limitazione potrebbe non essere applicabile.

**Versioni**:

-   V1.0 (26 marzo 2003): pubblicazione del bollettino.

*Built at 2014-04-18T01:50:00Z-07:00*
