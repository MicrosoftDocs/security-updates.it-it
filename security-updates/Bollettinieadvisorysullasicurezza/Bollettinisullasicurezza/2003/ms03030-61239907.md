---
TOCTitle: 'MS03-030'
Title: 'Bollettino Microsoft sulla sicurezza MS03-030 - Critico'
ms:assetid: 'ms03-030'
ms:contentKeyID: 61239907
ms:mtpsurl: 'https://technet.microsoft.com/it-IT/library/ms03-030(v=Security.10)'
---

Security Bulletin

Bollettino Microsoft sulla sicurezza MS03-030 - Critico
=======================================================

Un buffer non controllato in DirectX potrebbe compromettere la sicurezza del sistema (819696)
---------------------------------------------------------------------------------------------

Data di pubblicazione: mercoledì 23 luglio 2003 | Aggiornamento: mercoledì 16 giugno 2004

**Data di pubblicazione originale: 23 luglio 2003**
**Aggiornamento: 20 agosto 2003**

#### Riepilogo

**Destinatari**: clienti che utilizzano Microsoft Windows

**Effetti della vulnerabilità**: possibilità di eseguire codice non autorizzato nel sistema dell'utente

**Livello di gravità**: critico

**Raccomandazioni**: è consigliabile applicare la patch immediatamente

**Software interessati**:

-   Microsoft DirectX® 5.2 installato in Windows 98
-   Microsoft DirectX 6.1 installato in Windows 98 SE
-   Microsoft DirectX 7.1 installato in Windows Millennium Edition
-   Microsoft DirectX 7.0 installato in Windows 2000
-   Microsoft DirectX 8.0, 8.0a, 8.1, 8.1a, 8.1b installato in Windows 98, Windows 98 SE, Windows Millennium Edition o Windows 2000
-   Microsoft DirectX 8.1 installato in Windows XP o Windows Server 2003
-   Microsoft DirectX 9.0a installato in Windows 98, Windows 98 SE, Windows Millennium Edition (Windows ME), Windows 2000, Windows XP o Windows Server 2003
-   Microsoft Windows NT® 4.0 con Windows Media Player 6.4 o Internet Explorer 6 Service Pack 1
-   Microsoft Windows NT 4.0, Terminal Server Edition con Windows Media Player 6.4 o Internet Explorer 6 Service Pack 1

**Bollettino per gli utenti finali**: una versione per gli utenti finali di questo bollettino è disponibile all'indirizzo:
<http://www.microsoft.com/italy/security/security_bulletins/ms03-030.asp>

### Informazioni generali

Dettagli tecnici
----------------

<span></span>
**Descrizione tecnica:**

Dopo la pubblicazione di questo bollettino è emersa la necessità di una patch aggiuntiva per supportare le versioni di DirectX non corrette dalla patch originale. Il bollettino è stato aggiornato con l'inclusione della nuova patch.

DirectX è costituito da un insieme di API (Application Programming Interface) a basso livello utilizzate da vari programmi per il supporto dei contenuti multimediali.
Nell'ambito di DirectX, il sourcing, la manipolazione e il rendering delle risorse audio e video sul lato client vengono eseguiti dalla tecnologia DirectShow.
La funzione utilizzata da DirectShow per controllare i parametri dei file MIDI (Musical Instrument Digital Interface) genera due diversi tipi di sovraccarico del buffer, con effetti identici, che danno luogo a una vulnerabilità a livello di sicurezza perché un hacker potrebbe tentare di sfruttare tale difetto per eseguire codice non autorizzato nel contesto di protezione dell'utente connesso.

L'autore dell'attacco può tentare di sfruttare questa vulnerabilità creando un file MIDI appositamente predisposto e collocandolo su un sito Web o in una condivisione di rete oppure inviandolo in un messaggio di posta HTML.
Se il file appositamente predisposto viene collocato su un sito Web o in una condivisione di rete, è necessario che l'utente decida di aprirlo. Pertanto, se il file viene incorporato in una pagina Web è possibile sfruttare la vulnerabilità quando l'utente visita tale pagina.
Se invece il file viene inviato in un messaggio di posta HTML, la vulnerabilità può essere sfruttata quando l'utente apre il messaggio o ne visualizza l'anteprima. In caso abbia successo, l'attacco può provocare un errore di DirectShow, o di un'applicazione che utilizza questa tecnologia, oppure causare l'esecuzione di codice non autorizzato nel computer dell'utente, nel contesto di protezione di quest'ultimo.

**Fattori attenuanti:**

-   Per impostazione predefinita, in Windows Server 2003 Internet Explorer viene eseguito in configurazione [Protezione avanzata di Internet Explorer](http://www.microsoft.com/downloads/details.aspx?familyid=d41b036c-e2e1-4960-99bb-9757f7e9e31b&displaylang=en). Questa configurazione predefinita di Internet Explorer blocca l'attacco per posta elettronica, poiché per impostazione predefinita la versione di Microsoft Outlook Express eseguita in Windows Server 2003 apre i messaggi di posta elettronica come file di testo normale. Se si disattiva la configurazione Protezione avanzata di Internet Explorer, le misure di sicurezza che impediscono lo sfruttamento della vulnerabilità verranno eliminate.
-   Per un attacco dal Web è necessario pubblicare un sito Web contenente una pagina in grado di sfruttare la vulnerabilità. Se si escludono i messaggi di posta HTML, l'autore dell'attacco non può in alcun modo obbligare gli utenti a visitare un sito Web dannoso ma deve attirare le vittime, in genere inducendole a fare clic su un collegamento al proprio sito.
-   A causa dei due fattori descritti in precedenza, in Windows Server 2003 un amministratore che acceda tramite browser solo a siti affidabili non viene esposto a questa vulnerabilità.
-   Il codice eseguito nel sistema dispone unicamente dei privilegi dell'utente connesso.

**Livello di gravità**:

|                                                                                                                                        |            |
|----------------------------------------------------------------------------------------------------------------------------------------|------------|
| **Microsoft DirectX 9.0a**                                                                                                             | Critico    |
| **Microsoft DirectX 9.0a when installed on Windows Server 2003**                                                                       | Importante |
| **Microsoft DirectX 8.0, 8.0a, 8.1, 8.1a, and 8.1b, all versions except DirectX 8.1 on Windows Server 2003**                           | Critico    |
| **Microsoft DirectX 8.1 on Windows Server 2003**                                                                                       | Importante |
| **Microsoft DirectX 7.1 on Windows Millennium Edition**                                                                                | Critico    |
| **Microsoft DirectX 7.0 on Windows 2000**                                                                                              | Critico    |
| **Microsoft Windows Media Player 6.4 or Internet Explorer 6 Service Pack 1 when installed on Windows NT 4.0**                          | Critico    |
| **Microsoft Windows Media Player 6.4 or Internet Explorer 6 Service Pack 1 when installed on Windows NT 4.0, Terminal Server Edition** | Critico    |

La [classificazione](http://technet.microsoft.com/security/bulletin/rating) della gravità di cui alla tabella precedente si basa sui tipi di sistemi interessati dalla vulnerabilità, sui modelli di deployment più comuni e sui potenziali effetti del problema in tali ambienti.

**Identificatori delle vulnerabilità:** [CAN-2003-0346](http://www.cve.mitre.org/cgi-bin/cvename.cgi?name=can-2003-0346)

**Versioni verificate:**

Microsoft ha eseguito test in Microsoft DirectX 9.0a, Microsoft DirectX 8.1, Microsoft DirectX 7.0, Microsoft DirectX 7.0a in Windows Millennium Edition, DirectX 6.1 in Windows 98 SE, DirectX 5.2 in Windows 98, Microsoft Windows NT 4 con Windows Media Player 6.4 e Internet Explorer 6 Service Pack 1, Microsoft Windows NT 4, Terminal Server Edition con Windows Media Player 6.4 e Internet Explorer 6 Service Pack 1 per verificare se tali sistemi sono interessati da questa vulnerabilità. Le versioni precedenti non sono più supportate e potrebbero essere o meno interessate dal problema.

Domande frequenti
-----------------

<span></span>
**Perché Microsoft ha rilasciato una nuova patch per altre versioni di DirectX?**
Dopo la pubblicazione di questo bollettino è emersa la necessità di una patch aggiuntiva per supportare le versioni di DirectX non corrette dalla patch originale. Microsoft ha aggiornato il bollettino aggiungendo informazioni su tali versioni, che sono elencate nella sezione "Software interessato", e includendo le posizioni per il download della nuova patch.

**Se nel sistema è già stata installata la patch originale è necessario installare anche la nuova patch?**
No. La patch originale rimuove efficacemente la vulnerabilità a livello di sicurezza. La nuova patch aggiunge il supporto per altre versioni di DirectX, ma non modifica la patch originale.

**Qual è la portata o l'impatto di questa vulnerabilità?**
Si tratta di una vulnerabilità di [sovraccarico del buffer](http://technet.microsoft.com/security/bulletin/glossary) che, nel peggiore dei casi, potrebbe essere sfruttata da un hacker per eseguire codice non autorizzato nel sistema dell'utente.
Il codice dannoso verrebbe infatti eseguito con gli stessi privilegi e le stesse restrizioni applicati all'utente. Ad esempio, se l'utente non è autorizzato a eliminare file dal disco rigido, la stessa limitazione sarà applicata anche al codice dell'autore dell'attacco. Se invece l'utente utilizza un account con privilegi elevati, ad esempio un account amministrativo, anche il codice non autorizzato disporrà degli stessi privilegi.

La vulnerabilità risiede nel componente responsabile dell'analisi dei file MIDI, una funzione inclusa nel componente DirectShow di DirectX.

**Che cos'è DirectX?**
Microsoft DirectX è un componente software contenente un insieme di API che consentono di accedere ai chip di accelerazione grafica, alle schede audio e ad altri tipi di componenti hardware multimediali. Tali API controllano le funzioni di basso livello, come l'accelerazione grafica e il supporto delle periferiche di input quali joystick, tastiere e mouse, oltre al mixing e all'output dei suoni. DirectX include varie tecnologie, tra cui DirectShow.

**Che cos'è DirectShow?**
La tecnologia DirectShow di DirectX esegue il sourcing, la manipolazione e il rendering delle risorse audio e video sul lato client. Oltre al tipo di file MIDI interessato dalla vulnerabilità, questa tecnologia supporta molti formati multimediali comuni, come ASF (Advanced Systems Format), MPEG (Motion Picture Experts Group), AVI (Audio-Video Interleaved), MP3 (MPEG Audio Layer-3) e i file audio WAV.

**Che cosa sono i file MIDI?**
I file MIDI sono particolari tipi di file multimediali che, anziché rappresentare direttamente il suono, come avviene per gli altri tipi di file multimediali, definiscono la modalità con cui viene prodotta la musica, ad esempio mediante un sintetizzatore digitale. Le dimensioni dei file MIDI sono notevolmente inferiori rispetto a quelle degli altri file audio.

**Questa vulnerabilità interessa anche altri formati di file multimediali?**
No. Questa vulnerabilità si presenta solo durante l'analisi di file MIDI appositamente predisposti. Gli altri tipi di file multimediali, come i file MPEG, MP3, WMV e AVI, non sono interessati dalla vulnerabilità.

**Qual è il difetto di DirectShow?**
La funzione utilizzata da DirectShow per controllare i parametri dei file MIDI (.MID) genera due diversi tipi di sovraccarico del buffer, con effetti identici, che danno luogo a una vulnerabilità a livello di sicurezza perché un hacker potrebbe tentare di sfruttare tale difetto per eseguire codice non autorizzato nel contesto di protezione dell'utente connesso.

**Se si utilizzano file MIDI con Windows Media o altre tecnologie, il problema interessa anche Windows Media Player?**
No. Questo difetto non è presente in Windows Media Player, ma riguarda la modalità con cui DirectShow controlla i parametri dei file MIDI. Tuttavia, nel caso di Windows NT 4.0, questa tecnologia viene utilizzata in Windows Media Player 6.4 e in Internet Explorer 6 Service Pack 1.

**In quale modo un hacker può sfruttare questa vulnerabilità?**
Un hacker può tentare di sfruttare questa vulnerabilità creando un file MIDI appositamente predisposto ed effettuando una delle seguenti operazioni:

-   Collocando il file su un sito Web o una condivisione di rete. In questo caso, è possibile sfruttare la vulnerabilità quando l'utente fa clic su un collegamento o sul file.
-   Se un utente visita un sito Web contenente un file MIDI incorporato, è possibile sfruttare la vulnerabilità.
-   Creando un messaggio di posta HTML con un collegamento a una pagina Web o a una condivisione contenente il file. È possibile sfruttare la vulnerabilità quando l'utente apre il messaggio o lo visualizza nel riquadro di anteprima. L'hacker può inoltre includere in un messaggio di posta elettronica un collegamento a una pagina Web o una condivisione contenente il file e suggerire all'utente di fare clic sul collegamento.
-   Infine, l'utente malintenzionato può inviare per posta elettronica un file MIDI appositamente predisposto. L'autore dell'attacco può allegare il file a un messaggio di posta elettronica e inviarlo a un utente, suggerendogli di salvare il file nel proprio sistema e riprodurlo.

**A quali attacchi viene esposto il sistema a causa di questa vulnerabilità?**
Nel peggiore dei casi, un hacker potrebbe sfruttare questa vulnerabilità per eseguire codice non autorizzato nel sistema dell'utente. Poiché DirectX viene eseguito nel contesto dell'utente, il codice introdotto dall'autore dell'attacco verrebbe eseguito come se fosse stato avviato da quest'ultimo. Tutte le limitazioni impostate per l'utente in merito alla possibilità di eliminare, aggiungere o modificare dati o informazioni di configurazione verrebbero pertanto applicate anche al codice introdotto dall'hacker.

**Perché Windows NT 4 presenta la vulnerabilità solo se è installato Windows Media Player 6.4 o Internet Explorer 6 Service Pack 1?**
Per impostazione predefinita, il file a cui è dovuta la vulnerabilità non è installato in Windows NT 4, ma viene installato nel corso dell'installazione di Windows Media Player 6.4 o Internet Explorer 6 Service Pack 1 in Windows NT 4.

**Se si utilizza Internet Explorer in Windows Server 2003, il problema ha una portata più limitata?**
Sì. Per impostazione predefinita, in Windows Server 2003 Internet Explorer viene eseguito in una modalità limitata denominata Protezione avanzata di Internet Explorer. Questa configurazione impedisce che la vulnerabilità possa essere sfruttata automaticamente mediante Outlook Express, senza alcuna interazione con l'utente. Per questo scopo, Outlook Express viene configurato in modo da visualizzare i messaggi di posta elettronica come testo normale per impostazione predefinita.

**Che cos'è la configurazione Protezione avanzata di Internet Explorer?**
La configurazione Protezione avanzata di Internet Explorer è costituita da un gruppo di impostazioni di Internet Explorer preconfigurate che riduce la probabilità che un utente o un amministratore scarichi ed esegua contenuto Web dannoso in un server. Questa configurazione riduce l'esposizione all'attacco modificando numerose impostazioni relative alla protezione, quali le impostazioni delle schede Protezione e Avanzate della finestra Opzioni Internet.

Disattivando la configurazione Protezione avanzata di Internet Explorer, verranno eliminate le misure di sicurezza che bloccano lo sfruttamento della vulnerabilità. Per ulteriori informazioni sulla Protezione avanzata di Internet Explorer, consultare il documento Managing Internet Explorer Enhanced Security Configuration, disponibile all'indirizzo: [http://www.microsoft.com/downloads/details.aspx?FamilyID=d41b036c-e2e1-4960-99bb-9757f7e9e31b&DisplayLang=en](http://www.microsoft.com/downloads/details.aspx?familyid=d41b036c-e2e1-4960-99bb-9757f7e9e31b&displaylang=en)

**Esistono configurazioni di Windows Server 2003 in cui è probabile che la modalità Protezione avanzata di Internet Explorer sia disattivata?**
Sì. In caso di deployment di Windows Server 2003 come server terminal è probabile che la modalità Protezione avanzata di Internet Explorer venga disattivata per consentire agli utenti di utilizzare Internet Explorer senza limitazioni.

**Qual è la procedura per verificare la versione di DirectX installata?**
Per verificare la versione di DirectX installata nel sistema è necessario eseguire uno strumento della riga di comando di nome dxdiag.

-   Fare clic su Start sulla barra delle applicazioni nella parte inferiore dello schermo, quindi scegliere Esegui.
-   Nella finestra di dialogo Esegui digitare dxdiag
-   Fare clic su OK.
-   La versione di DirectX è indicata nella sezione Informazioni di sistema della scheda Sistema della finestra visualizzata.

**Come è possibile stabilire se è necessario applicare la patch in un sistema Windows NT 4.0?**
È necessario applicare la patch in un sistema Windows NT 4.0 se la seguente chiave è presente e uguale a 1:

HKEY\_LOCAL\_MACHINE\\SOFTWARE\\Microsoft\\ActiveSetup\\InstalledComponents\\{22d6f312-b0f6-11d0-94ab-0080c74c7e95}\\IsInstalled

**Quali sono gli scopi della patch?**
La patch elimina la vulnerabilità assicurando la corretta convalida dei parametri da parte di DirectX all'apertura dei file MIDI.

**È necessario applicare la patch anche nei sistemi Windows 2000 con Service Pack 4?**
No. Questa correzione è già inclusa in Windows 2000 [Service Pack 4](http://www.microsoft.com/windows2000/downloads/servicepacks/sp4/default.asp).

Disponibilità della patch
-------------------------

<span></span>
**Posizioni per il download di questa patch**

-   Microsoft DirectX 5.2, DirectX 6.1 e DirectX 7.1 installati in Windows 98, Windows 98 SE e Windows Millennium Edition
-   Microsoft DirectX 7.0 installato in [Windows 2000](http://www.microsoft.com/downloads/details.aspx?familyid=7d0e4787-a993-4c49-a5a7-9a6de8efdb9e&displaylang=en)
-   Microsoft DirectX 8.0, Direct X8.0a, DirectX 8.1, DirectX 8.1a e DirectX 8.1b installati in [Windows 98, Windows 98 SE, Windows Millennium Edition o Windows 2000](http://www.microsoft.com/downloads/details.aspx?familyid=49552d6a-4a62-48ba-a2ac-0b237cd5f732&displaylang=en)

    Nota: in futuro questo aggiornamento sarà disponibile tramite Windows Update.

-   Microsoft DirectX 8.1 installato in [Windows XP 32-bit Edition](http://www.microsoft.com/downloads/details.aspx?familyid=5aba6a3b-f67b-4b18-b4b5-62e69a0104ce&displaylang=en)
-   Microsoft DirectX 8.1 installato in [Windows XP 64-bit Edition](http://www.microsoft.com/downloads/details.aspx?familyid=8f23f7af-5317-4502-8b17-7c1a2139ebdc&displaylang=en)
-   Microsoft DirectX 8.1 installato in [Windows Server 2003 32-bit Edition](http://www.microsoft.com/downloads/details.aspx?familyid=a5156ff8-1812-4db4-9175-bf9ca370279d&displaylang=en)
-   Microsoft DirectX 8.1 installato in [Windows Server 2003 64-bit Edition](http://www.microsoft.com/downloads/details.aspx?familyid=59732fcf-993a-45e8-8ba4-064575055d86&displaylang=en)
-   Microsoft DirectX 9.0a: [tutte le versioni di Windows](http://www.microsoft.com/downloads/details.aspx?familyid=22f990cb-e9f9-4670-8b4f-ac4f6f66c3a2&displaylang=en)
-   [Microsoft Windows NT 4.0](http://www.microsoft.com/downloads/details.aspx?familyid=b42c5bcb-6d36-437d-a07e-053b72b1c652&displaylang=en)
-   [Microsoft Windows NT 4.0, Terminal Server Edition](http://www.microsoft.com/downloads/details.aspx?familyid=14290ad7-ee7d-4736-8322-bca4cbd7d7c5&displaylang=en)

    Nota: poiché DirectX 9.0b è stato rilasciato contemporaneamente al presente bollettino, contiene già la correzione descritta. DirectX 9.0b può essere installato in tutte le versioni di Windows, a eccezione di Windows NT 4.0, e può essere scaricato utilizzando il seguente collegamento:

-   Tutte le versioni di Windows a eccezione di Windows NT 4.0

#### Ulteriori informazioni sulla patch

**Piattaforme per l'installazione:**

È possibile installare DirectX 9.0b nei sistemi che eseguono:

-   Windows 98
-   Windows 98 SE
-   Windows Millennium Edition
-   Windows 2000 Service Pack 3
-   Windows XP
-   Windows XP Service Pack 1
-   Windows Server 2003

È possibile installare la patch per DirectX 9.0a nei sistemi che eseguono:

-   Windows 98
-   Windows 98 SE
-   Windows Millennium Edition
-   Windows 2000 Service Pack 3
-   Windows XP
-   Windows XP Service Pack 1
-   Windows Server 2003

È possibile installare la patch per DirectX 8.1 nei sistemi che eseguono:

-   Windows XP gold
-   Windows XP Service Pack 1
-   Windows Server 2003 Gold

È possibile installare la patch per DirectX 7.0 nei sistemi che eseguono:

-   Windows 2000 [Service Pack 3](http://www.microsoft.com/windows2000/downloads/servicepacks/sp3/default.asp)

È possibile installare la patch per Windows NT 4 nei sistemi che eseguono:

-   Windows NT 4 Service Pack 6a
-   Windows NT 4 Service Pack 6, Terminal Server Edition

**Disponibilità nei service pack futuri:**

La correzione di questo problema è inclusa in Windows 2000 [Service Pack 4](http://www.microsoft.com/windows2000/downloads/servicepacks/sp4/default.asp) e verrà inclusa nei seguenti service pack:

-   Windows XP Service Pack 2
-   Windows Server 2003 Service Pack 1

**Necessario riavvio:** si

**Possibilità di disinstallare la patch:**

-   DirectX 9.0b: no
-   Patch per DirectX 9.0a: sì
-   Patch per DirectX 8.1: sì
-   Patch per DirectX 7.0a: sì
-   Patch per Windows NT 4: sì

**Patch preesistenti:** nessuna

Verifica dell'installazione della patch:

-   Windows Server 2003:
    Per assicurarsi che la patch sia stata installata nel computer, verificare la presenza della seguente chiave del Registro di sistema: HKEY\_LOCAL\_MACHINE\\SOFTWARE\\Microsoft\\Updates\\Windows Server 2003\\SP1\\KB819696
    Per controllare i singoli file, utilizzare le informazioni di data/ora e di versione disponibili nella seguente chiave del Registro di sistema: HKEY\_LOCAL\_MACHINE\\SOFTWARE\\Microsoft\\Updates\\Windows Server 2003\\SP1\\KB819696\\Filelist
-   Windows XP Gold:
    Per assicurarsi che la patch sia stata installata nel computer, verificare la presenza della seguente chiave del Registro di sistema: HKEY\_LOCAL\_MACHINE\\SOFTWARE\\Microsoft\\Updates\\Windows XP\\SP1\\Q819696
    Per controllare i singoli file, utilizzare le informazioni di data/ora e di versione disponibili nella seguente chiave del Registro di sistema: HKEY\_LOCAL\_MACHINE\\SOFTWARE\\Microsoft\\Updates\\Windows XP\\SP1\\Q819696\\Filelist
-   Windows XP Service Pack 1:
    Per assicurarsi che la patch sia stata installata nel computer, verificare la presenza della seguente chiave del Registro di sistema: HKEY\_LOCAL\_MACHINE\\SOFTWARE\\Microsoft\\Updates\\Windows XP\\SP2\\Q819696
    Per controllare i singoli file, utilizzare le informazioni di data/ora e di versione disponibili nella seguente chiave del Registro di sistema: HKEY\_LOCAL\_MACHINE\\SOFTWARE\\Microsoft\\Updates\\Windows XP\\SP2\\Q819696\\Filelist
-   Windows 2000 Service Pack 3:
    Per assicurarsi che la patch sia stata installata nel computer, verificare la presenza della seguente chiave del Registro di sistema: HKEY\_LOCAL\_MACHINE\\SOFTWARE\\Microsoft\\Updates\\Windows 2000\\SP4\\KB819696
    Per controllare i singoli file, utilizzare le informazioni di data/ora e di versione disponibili nella seguente chiave del Registro di sistema: HKEY\_LOCAL\_MACHINE\\SOFTWARE\\Microsoft\\Updates\\Windows 2000\\SP4\\KB819696\\Filelist
-   Windows NT 4.0 Service Pack 6A:
    Per assicurarsi che la patch sia stata installata nel computer, verificare la presenza della seguente chiave del Registro di sistema: HKEY\_LOCAL\_MACHINE\\SOFTWARE\\Microsoft\\Windows NT\\CurrentVersion\\Hotfix\\Q819696
-   Windows NT 4.0 Service Pack 6 Terminal Server Edition:
    Per assicurarsi che la patch sia stata installata nel computer, verificare la presenza della seguente chiave del Registro di sistema: HKEY\_LOCAL\_MACHINE\\SOFTWARE\\Microsoft\\Windows NT\\CurrentVersion\\Hotfix\\Q819696
-   Per tutti gli aggiornamenti a DirectX 9.0b:
    Per assicurarsi che la patch sia stata installata nel computer, verificare la presenza della seguente chiave del Registro di sistema: HKEY\_LOCAL\_MACHINE\\SOFTWARE\\Microsoft\\DirectX\\Version.
-   Se DirectX 9.0b è installato, il valore di tale chiave è 4.90.00.0902.

    Per verificare i singoli file, utilizzare la scheda **File DirectX** dell'utilità della riga di comando Dxdiag.exe.

    -   Fare clic su Start sulla barra delle applicazioni nella parte inferiore dello schermo, quindi scegliere Esegui.
    -   Nella finestra di dialogo Esegui digitare dxdiag
    -   Fare clic su OK.
    -   Fare clic sulla scheda File DirectX della finestra di dialogo dell'utilità per visualizzare il manifest dei file di DirectX.

**Avvertenze:**

Nessuna

**Localizzazione:**

Le versioni localizzate di questa patch sono disponibili nelle posizioni indicate nella sezione "Disponibilità della patch".

**Download di altre patch di protezione:**

Sono disponibili patch per altri problemi di protezione nei seguenti siti:

-   Le patch di protezione sono disponibili nel [Microsoft Download Center](http://www.microsoft.com/downloads/search.aspx?displaylang=it) ed è possibile individuarle in modo semplice eseguendo una ricerca con la parola chiave "security\_patch".
-   Le patch per i sistemi consumer sono disponibili nel sito Web [Windows Update](http://v4.windowsupdate.microsoft.com/it/default.asp).

#### Ulteriori informazioni:

**Ringraziamenti**

Microsoft [ringrazia](http://www.microsoft.com/technet/security/bulletin/policy.asp)[eEye Digital Security](http://www.eeye.com) per averci segnalato il problema e avere collaborato con noi al fine di proteggere i clienti.

**Supporto tecnico**:

-   Il problema è descritto in dettaglio nell'articolo [819696](http://support.microsoft.com/default.aspx?scid=kb;en-us;819696) della Microsoft Knowledge Base. Gli articoli della Microsoft Knowledge Base sono disponibili nel sito Web [Microsoft Online Support](http://search.support.microsoft.com/kb/c.asp?sd=so&ln=it).
-   Per usufruire dei servizi di supporto tecnico, visitare il sito [Microsoft Product Support Services](http://support.microsoft.com/default.aspx?scid=fh;it;cntact). Le chiamate al supporto tecnico relative alle patch di protezione sono gratuite.

**Fonti di informazioni sulla sicurezza**: nella sezione dedicata alla sicurezza del sito Web [Microsoft TechNet](http://www.microsoft.com/italy/technet/sicurezza.asp) sono disponibili ulteriori informazioni sulla protezione e la sicurezza dei prodotti Microsoft.

**Dichiarazione di non responsabilità:**

Le informazioni disponibili nella Microsoft Knowledge Base sono fornite "come sono" senza garanzie di alcun tipo. Conseguentemente, Microsoft non rilascia alcuna garanzia, esplicita o implicita, inclusa la garanzia di commerciabilità e di idoneità per uno scopo specifico. Microsoft o i suoi fornitori non saranno, in alcun caso, responsabili per danni di qualsiasi tipo, inclusi i danni diretti, indiretti, incidentali, consequenziali, la perdita di profitti, e i danni punitivi o speciali, anche se Microsoft o i suoi fornitori siano stati informati della possibilità del verificarsi di tali danni. Alcuni stati non consentono l'esclusione o la limitazione di responsabilità per danni diretti o indiretti e, dunque, la sopracitata limitazione potrebbe non essere applicabile.

**Versioni:**

-   V1.0 (23 luglio 2003): creazione del bollettino.
-   V1.1 (23 luglio 2003): correzione del collegamento per il download della patch per Windows NT 4.
-   V1.2 (23 luglio 2003): aggiornamento dei collegamenti per il download nella sezione "Disponibilità della patch".
-   V2.0 (13 agosto 2003): aggiornamento

*Built at 2014-04-18T01:50:00Z-07:00*
